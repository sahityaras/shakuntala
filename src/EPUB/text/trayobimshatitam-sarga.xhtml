<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>त्रयोविंशतितम सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>त्रयोविंशतितम सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>पन्छी जस्तो पखेटा दुइतिर पतला दीर्घ लाम्चो बनोट ।<br/>
<span class="mw-poem-indented" style="display: inline-block; margin-inline-start: 2em;">पाङ्ग्रा राम्रा र सेता जिउ अलि हलुका सातरङ्गी विमान ॥</span><br/>
फूलै फूलैहरूले ललितसरि जहाँ बस्न गद्दी र छाना ।<br/>
<span class="mw-poem-indented" style="display: inline-block; margin-inline-start: 2em;">हावा पार्छन्‌ सुगन्धी अमर कुसुमका पत्र राम्रा बिछाई ।</span><br/>
<span style="display:inline-block; text-align:center; width:100% ;">(१)</span><br/>
<br/>
आभाले दिव्य झल्झल्‌ रँगहरु हुन गै शान्त देदीप्यमान ।<br/>
<span class="mw-poem-indented" style="display: inline-block; margin-inline-start: 2em;">शोभा भर्दो बगैंचाभर नृपवरको पङ्ख फुल्दोसमान ॥</span><br/>
अर्कै सौगन्ध ल्याई कुसुमहरु त्यसै लट्ठ पारी सुताई ।<br/>
<span class="mw-poem-indented" style="display: inline-block; margin-inline-start: 2em;">दिन्थ्यो स्वप्ना उज्याला सुरपुरतिरको जन्मको जो बधाई ॥</span><br/>
<span style="display:inline-block; text-align:center; width:100% ;">(२)</span><br/>
<br/>
'को को' गर्थ्यो बसेको छततिर रसिलो कोयली मञ्जुकण्ठ ।<br/>
<span class="mw-poem-indented" style="display: inline-block; margin-inline-start: 2em;">आएका इन्द्रजीका छविमय छरिता शानका याननेता ॥</span><br/>
देखी त्यो हप्प गर्दै निकटतरु लिई चूप लाग्यो सिहारी ।<br/>
<span class="mw-poem-indented" style="display: inline-block; margin-inline-start: 2em;">आए योद्धा उज्याला नृपवरसँगमा फूर्तिला शस्त्रधारी ॥</span><br/>
<span style="display:inline-block; text-align:center; width:100% ;">(३)</span><br/>
<br/>
लाएका ताज तेजी झलमल, जलका जन्मका चारुमोती ।<br/>
<span class="mw-poem-indented" style="display: inline-block; margin-inline-start: 2em;">पन्ना राम्रा मुना झैं, सुविमल-मणिको हीरकाक्षिप्तज्योति ॥</span><br/>
कल्की स्वर्गे चराको रँगरँग रसिलो पिच्छ लुर्का लरक्क ।<br/>
<span class="mw-poem-indented" style="display: inline-block; margin-inline-start: 2em;">फर्केको स्वादु लच्कासँग नरमपना झल्किए झैं सलक्क ॥</span><br/>
<span style="display:inline-block; text-align:center; width:100% ;">(४)</span>
</p>
</div>
<p> <span/>
</p>
<div class="poem">
<p>ठोक्रो ली लोहवाला मुखतिर सुनले पींध त्यस्तै जडेको ।<br/>
<span class="mw-poem-indented" style="display: inline-block; margin-inline-start: 2em;">प्वाँखे छन्‌ चाप तीखा थरिथरि रँगका नोक नीचा परेको ॥</span><br/>
लामो बाङ्गो घुमेको असिअनुसरणी म्यान कालो जडाउ ।<br/>
<span class="mw-poem-indented" style="display: inline-block; margin-inline-start: 2em;">कापेली बींड राम्रो कमरकन दिँदो क्या छ शोभा र भाउ ॥</span><br/>
<span style="display:inline-block; text-align:center; width:100% ;">(५)</span><br/>
<br/>
छातीका ब्यूढ ऊँचा रिपुभवनविषे दिव्य झैं अंशुमाली ।<br/>
<span class="mw-poem-indented" style="display: inline-block; margin-inline-start: 2em;">बाल्दा श्रीपेच जस्ता गिरिशिखर छुँदा लाल योद्धा बनेर ॥</span><br/>
फारी किल्ला अँध्यारा तिमिर अरिहरूको गिराएर रक्त ।<br/>
<span class="mw-poem-indented" style="display: inline-block; margin-inline-start: 2em;">सेता धप्धप्‌ बलेका वदनसरि थिए वीर झैं ज्योतियुक्त ॥</span><br/>
<span style="display:inline-block; text-align:center; width:100% ;">(६)</span><br/>
<br/>
दोटै बस्छन्‌ उज्याला छविमय-रथमा दिव्य आकाश जाने ।<br/>
<span class="mw-poem-indented" style="display: inline-block; margin-inline-start: 2em;">राजा केही पछाडि प्रखरयश महातेजका वीरमूर्ति ॥</span><br/>
हाँक्नेचाहीं अघिल्ला, मुकटकन यसो केशकाला पछाडि ।<br/>
<span class="mw-poem-indented" style="display: inline-block; margin-inline-start: 2em;">सारा हेर्छन्‌, उज्यालो जलदतिर चिरा चम्किएको झलक्क ॥</span><br/>
<span style="display:inline-block; text-align:center; width:100% ;">(७)</span><br/>
<br/>
यौटा पूजा गरेका छविमय बिजुलीले बनेतुल्य मूर्ति ।<br/>
<span class="mw-poem-indented" style="display: inline-block; margin-inline-start: 2em;">ज्यूँदा जस्ता छरीता चलमलसितका जो भनूँ वेगदेव ॥</span><br/>
हाँसेका चित्र जस्ता उडुँउडुँ सँगका छन्‌ पखेटा फिँजारी ।<br/>
<span class="mw-poem-indented" style="display: inline-block; margin-inline-start: 2em;">राखेका यानमा त्यो स्तुतिपछि उडिगो यान ती धप्प बल्दा ॥</span><br/>
<span style="display:inline-block; text-align:center; width:100% ;">(८)</span><br/>
<br/>
पैह्ले फट्फट् पखेटा गगनपथ लिँदो चील जस्तो सजीव ।<br/>
<span class="mw-poem-indented" style="display: inline-block; margin-inline-start: 2em;">फर्फर्‌ गर्दो भयो त्यो परतिर नभमा गान गाई अनौठा ॥</span><br/>
फन्का लामा लिएको वरपरतिरको दृश्यको झैं विलासी ।<br/>
<span class="mw-poem-indented" style="display: inline-block; margin-inline-start: 2em;">चढ्दै चढ्दै गयो त्यो उपरउपर नै चाल राम्रो लिएर ॥</span><br/>
<span style="display:inline-block; text-align:center; width:100% ;">(९)</span><br/>
<br/>
बस्ने अट्टालिकामा युवतिहरु परीतुल्य पारेर ठाँट ।<br/>
<span class="mw-poem-indented" style="display: inline-block; margin-inline-start: 2em;">कोरेका केश स्यूँदा अरुणनयनका तेजिला बैंस शोभा ॥</span><br/>
फर्केका चारु आँखा हँसमुख चकिता वस्त्र राम्रा रँगीन ।<br/>
<span class="mw-poem-indented" style="display: inline-block; margin-inline-start: 2em;">कोही औला ठड्याई गगनतिर अरूलाइ देखाउँदा छन्‌ ॥</span><br/>
<span style="display:inline-block; text-align:center; width:100% ;">(१०)</span>
</p>
</div>
<p> <span/>
</p>
<div class="poem">
<p>ती हुन्छन्‌ फूलजस्ता रँग रँग मधुरा दूर साना सफेद ।<br/>
<span class="mw-poem-indented" style="display: inline-block; margin-inline-start: 2em;">बाटाका बीच उड्दो तरुलहर नजीकै हरा झारजस्ता ॥</span><br/>
सानो राम्रो सिँगारे घरसरि पुतलीको सफा चारु चट्ट ।<br/>
<span class="mw-poem-indented" style="display: inline-block; margin-inline-start: 2em;">मिर्मीरे स्वर्णछाना निकट अनि खुला टाउको झैं फुलेका ॥</span><br/>
<span style="display:inline-block; text-align:center; width:100% ;">(११)</span><br/>
<br/>
हेर्छन्‌ दृष्यन्त राजा तलतिर पृथिवी शैलवाली वसन्ती ।<br/>
<span class="mw-poem-indented" style="display: inline-block; margin-inline-start: 2em;">काला काला र कोरेसरि जमिनहरू रङ्गका चारु पाटा ॥</span><br/>
सेता धर्का नदीका सिलमिल हरिया वृक्ष काला बनेका ।<br/>
<span class="mw-poem-indented" style="display: inline-block; margin-inline-start: 2em;">छाना छाना उठेका गजुरहरु तिखा सानु टुप्पा सियाका ॥</span><br/>
<span style="display:inline-block; text-align:center; width:100% ;">(१२)</span><br/>
<br/>
नीलो नीलो हुँदै गो रँग परपर भै रूप सारा गुमेर ।<br/>
<span class="mw-poem-indented" style="display: inline-block; margin-inline-start: 2em;">नीलो नीलो फिका क्यै सुमधुर कुइरो पातलो बेर्‍हिए झैं ॥</span><br/>
आयो चाँडै तहालू जलद अब बनी पातलो हुस्सुतुल्य ।<br/>
<span class="mw-poem-indented" style="display: inline-block; margin-inline-start: 2em;">भेट्थ्यो त्यो यान ऊँचा अब घनतलका पातला जाल चल्दा ॥</span><br/>
<span style="display:inline-block; text-align:center; width:100% ;">(१३)</span><br/>
<br/>
चीसो निक्कै हुनाले नृपवर अलि क्यै खुम्चिएका समान ।<br/>
<span class="mw-poem-indented" style="display: inline-block; margin-inline-start: 2em;">देखी हाँसेर भन्छन्‌ नृपवर सुर ती "स्वर्गमा नै हुँदैन ॥</span><br/>
हामीमा गर्मि-सर्दी हृदयसित मिली आउँछन्‌ उष्ण भाव ।<br/>
<span class="mw-poem-indented" style="display: inline-block; margin-inline-start: 2em;">ठण्डा होला निकै नै नृपवर प्रभुमा उच्चताको प्रभाव ॥</span><br/>
<span style="display:inline-block; text-align:center; width:100% ;">(१४)</span><br/>
<br/>
बोले यी मिष्ठवाणी जब सुरपतिका यानका हाँकले ती ।<br/>
<span class="mw-poem-indented" style="display: inline-block; margin-inline-start: 2em;">राजाले अस्त्र आफ्नो 'हृदनल'<sup class="reference" id="cite_ref-1"><a href="#cite_note-1"><span class="cite-bracket">[</span>१<span class="cite-bracket">]</span></a></sup> महिमासाथ गर्छन्‌ प्रयोग ॥</span><br/>
झिल्क्यो आगो भिभिल्‌भिल्‌ झलललल घुम्यो, यानको चारतर्फ ।<br/>
<span class="mw-poem-indented" style="display: inline-block; margin-inline-start: 2em;">साना सेता रँगीला रँगविरँग लियो राप नै नागबेली ॥</span><br/>
<span style="display:inline-block; text-align:center; width:100% ;">(१५)</span><br/>
<br/>
गर्मी चढ्दै गयो झन्‌ क्षणभर सुर ती रापले ताप पारी ।<br/>
<span class="mw-poem-indented" style="display: inline-block; margin-inline-start: 2em;">गर्माएका हुँदामा हँसमुख अब छन्‌ भूप दुष्यन्त भारी ॥</span><br/>
"मेरो यो अस्त्र यौटा 'हृदनल' कहिने एक यो हो बिजूली ।<br/>
<span class="mw-poem-indented" style="display: inline-block; margin-inline-start: 2em;">मेघारूढा भवानीसँग वर पहिले पाइएको खुशीमा ॥"</span><br/>
<span style="display:inline-block; text-align:center; width:100% ;">(१६)</span>
</p>
</div>
<p> <span/>
</p>
<div class="poem">
<p>"निक्कै चर्को हुनाले शिर अलि गर्‍हुँगो बन्न लाग्यो मलाई ।<br/>
<span class="mw-poem-indented" style="display: inline-block; margin-inline-start: 2em;">केही धीमा भए यो सुखसँग म थिएँ स्वर्गको मार्ग जाने ॥"</span><br/>
भन्दा हाँसेर भन्छन्‌ "जससँग पहिले गर्वले हुन्छ बात ।<br/>
<span class="mw-poem-indented" style="display: inline-block; margin-inline-start: 2em;">त्यस्कै माफी नमागी हृदनल त त्यसै शीतलो हुन्छ जात ॥"</span><br/>
<span style="display:inline-block; text-align:center; width:100% ;">(१७)</span><br/>
<br/>
"जो जो छन्‌ शत्रु मेरा सुर नरहरु वा गर्व गर्ने मसाथ ।<br/>
<span class="mw-poem-indented" style="display: inline-block; margin-inline-start: 2em;">तापी हुन्छन्‌ प्रयोगी 'हृदनल' जब यो हुन्छ आग्नेय जान ॥</span><br/>
आफैंलाई नजोरी कर रिपुहरुले या घमण्डीहरूले ।<br/>
<span class="mw-poem-indented" style="display: inline-block; margin-inline-start: 2em;">यो ठण्डा नै नबन्ने हुन गइ दुख भो हुन्छु लाचार ऐले ॥"</span><br/>
<span style="display:inline-block; text-align:center; width:100% ;">(१८)</span><br/>
<br/>
भन्दा झुक्छन्‌ बुझेका सुरवर शिरले "शस्त्र ! माग्छु क्षमा म ।"<br/>
<span class="mw-poem-indented" style="display: inline-block; margin-inline-start: 2em;">भन्दै जोडेर दोटै कर नरम बनी "भूपको हूँ म भक्त ॥"</span><br/>
ठण्डा भो ताप भाग्यो रमरम मनको माफिकै मस्त पारी ।<br/>
<span class="mw-poem-indented" style="display: inline-block; margin-inline-start: 2em;">'प्यारा मेरा सुहृद्‌ हौ' सरि 'हृदनल' ले दिन्छ सन्देश भारी ॥</span><br/>
<span style="display:inline-block; text-align:center; width:100% ;">(१९)</span><br/>
<br/>
चढ्दै चढ्दै गयो त्यो सुरपुरपथमा उच्च भै शीघ्र यान ।<br/>
<span class="mw-poem-indented" style="display: inline-block; margin-inline-start: 2em;">पैह्ले हुस्सू छिचोली जललवहरुको जाल झैं शीघ्र शीघ्र ॥</span><br/>
बाटो केही बिलायो छिनभर परको व्योम बन्दा अदृश्य ।<br/>
<span class="mw-poem-indented" style="display: inline-block; margin-inline-start: 2em;">डफ्फा डफ्फा चलेका हरहर, कुइरा बीचमा खात खात ॥</span><br/>
<span style="display:inline-block; text-align:center; width:100% ;">(२०)</span><br/>
<br/>
चढ्दै चढ्दै गयो त्यो जलदउपर भो वाष्पपर्दासमान ।<br/>
<span class="mw-poem-indented" style="display: inline-block; margin-inline-start: 2em;">सेतो इन्द्रेनि पर्दो तहतह कइरोमाथि उक्लेर यान ॥</span><br/>
मानो आत्मा उज्यालो दिनकर हरिको स्वर्गगामी उडालु ।<br/>
<span class="mw-poem-indented" style="display: inline-block; margin-inline-start: 2em;">बाक्लो छोडेर माया तहतह ढकनी छेड्न बन्दो सिपालु ॥</span><br/>
<span style="display:inline-block; text-align:center; width:100% ;">(२१)</span><br/>
<br/>
घप्धप्धप्‌ घप्कँदा छन्‌ रविगगन सफा नीरमा झन्‌ उज्याला ।<br/>
<span class="mw-poem-indented" style="display: inline-block; margin-inline-start: 2em;">मायाभन्दा महात्मा हँसमुख छविमा आफु सानन्द रूप ॥</span><br/>
मानो आफ्ना उज्याला किरणहरु बजाएर तन्त्री झनन्न ।<br/>
<span class="mw-poem-indented" style="display: inline-block; margin-inline-start: 2em;">बस्दा एक्लो उज्यालो रह अति सुकिलो भित्र दिव्य प्रसन्न ॥</span><br/>
<span style="display:inline-block; text-align:center; width:100% ;">(२२)</span>
</p>
</div>
<p> <span/>
</p>
<div class="poem">
<p>चीसो झन्‌ बढ्न लाग्यो 'हृदनल' खिचिँदा सूर्यका तेज आई ।<br/>
<span class="mw-poem-indented" style="display: inline-block; margin-inline-start: 2em;">देख्दा सारा उज्यालो तर गगन थियो उष्णताहीनतुल्य ॥</span><br/>
हावा भै पातलो झैं अलि कठिन हुँदा खास ती भूपबाट ।<br/>
<span class="mw-poem-indented" style="display: inline-block; margin-inline-start: 2em;">अर्को अस्त्र-प्रयुक्तै हुन गइ बढिगो भै बलीयो प्रवात ॥</span><br/>
<span style="display:inline-block; text-align:center; width:100% ;">(२३)</span><br/>
<br/>
"खै क्यै देखिन्न याहाँ गगन सब निलो शून्य देखिन्छ सारा ।<br/>
<span class="mw-poem-indented" style="display: inline-block; margin-inline-start: 2em;">रित्तो ठूलो उज्यालो ! रवि पनि उसमा स्वावलम्बी-समान ॥</span><br/>
बाटो देखिन्न केही न छ वरपर क्यै दिव्य सङ्केत मानो ।<br/>
<span class="mw-poem-indented" style="display: inline-block; margin-inline-start: 2em;">स्वर्गै होला नहोलासरि सब नभको शून्यताले गिज्यायो ॥"</span><br/>
<span style="display:inline-block; text-align:center; width:100% ;">(२४)</span><br/>
<br/>
हाँसेका याननेता मुसुमुसु नृपमा विन्ति यो गर्न लागे ।<br/>
<span class="mw-poem-indented" style="display: inline-block; margin-inline-start: 2em;">"यस्तै शङ्का लिनाले युगयुग जनले मार्ग नै देखिएन ॥</span><br/>
सस्तो बाटो गराए सब सुरपुरमा पुग्दछन्‌ रे भनेर ।<br/>
<span class="mw-poem-indented" style="display: inline-block; margin-inline-start: 2em;">यस्तो आच्छन्न जस्तो नजरअघि भयो स्वर्ग संसारको रे !</span><br/>
<span style="display:inline-block; text-align:center; width:100% ;">(२५)</span><br/>
<br/>
चाहन्छौं देव शान्ति प्रथम सब कुरा त्याग गर्ने बनेर ।<br/>
<span class="mw-poem-indented" style="display: inline-block; margin-inline-start: 2em;">स्पर्धाको त्यो सुनौला गजुर ऋषिहरू मात्र बुझ्छन्‌ गुनेर ॥</span><br/>
छोटाले भेटिएका गडबड हुन गै बिग्रिएला अशान्त ।<br/>
<span class="mw-poem-indented" style="display: inline-block; margin-inline-start: 2em;">भन्ने सम्झी छ ऊँचा नजरपर सबै दिव्य सर्वस्वतुल्य ॥</span><br/>
<span style="display:inline-block; text-align:center; width:100% ;">(२६)</span><br/>
<br/>
बाटो देखिन्न केही जुन हृदयविषे भावना छैन दिव्य ।<br/>
<span class="mw-poem-indented" style="display: inline-block; margin-inline-start: 2em;">त्यस्ताको यत्न लामो शिखरतिर पुगी हुन्न त्यो स्वर्ग लभ्य ॥</span><br/>
विश्वासैमा अडेको सुविमल दिलले खोज गर्ला अवश्य ।<br/>
<span class="mw-poem-indented" style="display: inline-block; margin-inline-start: 2em;">चुत्थो ठानी जगत्‌ जो त्यसपछि रहला चारु खुल्दै रहस्य ॥</span><br/>
<span style="display:inline-block; text-align:center; width:100% ;">(२७)</span><br/>
<br/>
भन्ने सम्झी यसैले अमर नियतिले मार्ग मेटेर रेखा-<br/>
<span class="mw-poem-indented" style="display: inline-block; margin-inline-start: 2em;">सम्मन्‌ सारा नराखी हुदयबिच हुने भित्रको गन्ध चेत-</span><br/>
बाटै फेला परोस्‌ यो प्रकृति सब जिती यो गरेको विचार ।<br/>
<span class="mw-poem-indented" style="display: inline-block; margin-inline-start: 2em;">श्री स्वामीले बनाए सुरपुर दृगको दूर झैं शून्यतामा ॥</span><br/>
<span style="display:inline-block; text-align:center; width:100% ;">(२८)</span>
</p>
</div>
<p> <span/>
</p>
<div class="poem">
<p>हेर्छन्‌ विज्ञानवाला ग्रह, उडु, सरिता, स्वर्गको रश्मि चाल ।<br/>
<span class="mw-poem-indented" style="display: inline-block; margin-inline-start: 2em;">यो सारा शून्यता हो प्रकृतिकृत क्रिया काकतालीय जाल ॥</span><br/>
भन्दै आँखा अँध्यारासँग गगनविषे शून्यता मात्र देखी ।<br/>
<span class="mw-poem-indented" style="display: inline-block; margin-inline-start: 2em;">भन्नेछन्‌ छैन केही यति हृदय लिई शान्तिको वास जन्म्यो ॥</span><br/>
<span style="display:inline-block; text-align:center; width:100% ;">(२९)</span><br/>
<br/>
धेरै धेरै यहाँ छन्‌ तहतह गहिरा शून्यका काँचुली झैं ।<br/>
<span class="mw-poem-indented" style="display: inline-block; margin-inline-start: 2em;">सातै छन्‌ भेद यौटा तर हृदय विकासी हुने सिल्लिला झैं ॥</span><br/>
पृथ्वी, पानीय, हावा, तम, रज, शुचिका माथि आनन्द लोक ।<br/>
<span class="mw-poem-indented" style="display: inline-block; margin-inline-start: 2em;">सातै छन्‌ लोक मोटा तवरसँग लिए स्वर्गको मार्गबीच ॥</span><br/>
<span style="display:inline-block; text-align:center; width:100% ;">(३०)</span><br/>
<br/>
पृथ्वी मोटो खँदिलो रँग रँगहरुको रूपले भै सचित्र ।<br/>
<span class="mw-poem-indented" style="display: inline-block; margin-inline-start: 2em;">मात्रा स्पर्शी छ चाँडो, परिणतिहरुको रेखिने शीघ्र रेखा ॥</span><br/>
धेरै फुस्रो र धुस्रो अलिकति रसले सत्यको भिज्न जाँदा ।<br/>
<span class="mw-poem-indented" style="display: inline-block; margin-inline-start: 2em;">सन्तोषीसम्म भन्ने किरणहरु जहाँ आउँछन्‌ अल्प वक्र ॥</span><br/>
<span style="display:inline-block; text-align:center; width:100% ;">(३१)</span><br/>
<br/>
तल्लो दर्जा उज्यालो क्षणक्षणहरुको चाख ज्यादा रहेको ।<br/>
<span class="mw-poem-indented" style="display: inline-block; margin-inline-start: 2em;">मिल्ने सौन्दर्यसाथै विकृति करुणता भैद ज्यादा भएको ॥</span><br/>
साङ्ग्रा सीमाहरूका क्षितिजहरु हुने अल्प सौगन्धवाला ।<br/>
<span class="mw-poem-indented" style="display: inline-block; margin-inline-start: 2em;">हामीले घीन मान्ने थलहरु बहुतै थोर मात्रै उज्याला ॥</span><br/>
<span style="display:inline-block; text-align:center; width:100% ;">(३२)</span><br/>
<br/>
आभाका दिव्य साना मिरिमिरिहरु नै झल्किँदामा सजीव ।<br/>
<span class="mw-poem-indented" style="display: inline-block; margin-inline-start: 2em;">छोला छोला गरे झैं क्षणसहित बनी बिर्सिने दिव्य ज्योति ।</span><br/>
फैली जाँदा उज्यालो अतिशय करुणाको रूँदो दीन पात्र ।<br/>
<span class="mw-poem-indented" style="display: inline-block; margin-inline-start: 2em;">त्यो पृथ्वीलोकमा छन्‌ मरण दुख तथा आँसुले आर्द्र गात्र ॥</span><br/>
<span style="display:inline-block; text-align:center; width:100% ;">(३३)</span><br/>
<br/>
हामी हेर्छौँ धरा ती सुरपुर रहने देख्दछौं दूर-दूर ।<br/>
<span class="mw-poem-indented" style="display: inline-block; margin-inline-start: 2em;">मिर्मिर्‌ मिर्मिर्‌ गरेको विधुसरि निशिमा घोर काली अमाको ॥</span><br/>
झिल्झिल्‌झिल्झिल्‌ कडा भै थलथल छविमा काठजस्ता उज्याला ।<br/>
<span class="mw-poem-indented" style="display: inline-block; margin-inline-start: 2em;">झल्किन्छन्‌ दिव्य झल्का हृदय घुसिलिँदा मर्त्यको धप्प बेला ॥</span><br/>
<span style="display:inline-block; text-align:center; width:100% ;">(३४)</span>
</p>
</div>
<p> <span/>
</p>
<div class="poem">
<p>हाम्रा राम्रा परीले कुसुमहरु त्यहाँ फ्याँकिदिन्छन्‌ सुगन्धी ।<br/>
<span class="mw-poem-indented" style="display: inline-block; margin-inline-start: 2em;">पाऊन्‌ सङ्केत सत्‌को मिरमिर जगमा अल्पदर्शीहरूले ॥</span><br/>
भन्ने सम्झेर, हेरी तलतिर जनका बीचमा दिव्य बेला ।<br/>
<span class="mw-poem-indented" style="display: inline-block; margin-inline-start: 2em;">आत्मा उक्लूँ भने झैं विमल हुन गई धप्किँदा कर्मभित्र ॥</span><br/>
<span style="display:inline-block; text-align:center; width:100% ;">(३५)</span><br/>
<br/>
थोरै क्या भावनाले हरिपद भजिने ठाउँ देखेर हामी ।<br/>
<span class="mw-poem-indented" style="display: inline-block; margin-inline-start: 2em;">दोटै मैना उज्याला किसलय कुसुमी पार्दछौं रश्मिभित्र ॥</span><br/>
मीठा सन्देश भेजी रस, मधु हँसिला भाव-सङ्गीत साना ।<br/>
<span class="mw-poem-indented" style="display: inline-block; margin-inline-start: 2em;">आभासैले सबै ती अवनितिर पुगी फुल्दछन्‌, पल्लविन्छन्‌ ॥</span><br/>
<span style="display:inline-block; text-align:center; width:100% ;">(३६)</span><br/>
<br/>
त्यो पृथ्वीलोक छोडी अलि उपर हुँदा रुन्छ पानीयलोक ।<br/>
<span class="mw-poem-indented" style="display: inline-block; margin-inline-start: 2em;">हेरीबक्स्योस्‌ उज्यालो रँगबिरँग हुँदो बाफका वेश्मभित्र ॥</span><br/>
थोरै निस्कन्छ पृथ्वी नजरअघि यही रङ्गिचङ्गी बनेर ।<br/>
<span class="mw-poem-indented" style="display: inline-block; margin-inline-start: 2em;">जो इन्द्रनी छ त्यो हो टक यस जगको बीच आकाशनेर ॥</span><br/>
<span style="display:inline-block; text-align:center; width:100% ;">(३७)</span><br/>
<br/>
हुन्छन्‌ बारी रँगीला कुसुमहरु हुने लाल सेना सुनौला ।<br/>
<span class="mw-poem-indented" style="display: inline-block; margin-inline-start: 2em;">टिप्छन्‌ हीरा परीका मृदुल करहरू तिर्सनाको सुगन्ध ॥</span><br/>
चाँडै नै रङ्ग उद्छन्‌ तर अनि दिलमा बस्छ निर्मोहनीको ।<br/>
<span class="mw-poem-indented" style="display: inline-block; margin-inline-start: 2em;">कालो नीलोपना झैं मनमन तिनको लाग्छ रूँ रूँ नफुट्ने ॥</span><br/>
<span style="display:inline-block; text-align:center; width:100% ;">(३८)</span><br/>
<br/>
खोज्छन्‌ ती नित्य केही नवनव विषयी वासना झैं मिहीन ।<br/>
<span class="mw-poem-indented" style="display: inline-block; margin-inline-start: 2em;">फुल्दै हाँस्दै रँगाई वदन तरलतासाथ लाली दिएर ॥</span><br/>
योगैको सिर्जनाले वरपर सृजनासाथ गर्दा पुकारा ।<br/>
<span class="mw-poem-indented" style="display: inline-block; margin-inline-start: 2em;">माग्छन्‌ ती भोग राम्रा क्षणक्षण सुखका भोग्न गर्दा इशारा ॥</span><br/>
<span style="display:inline-block; text-align:center; width:100% ;">(३९)</span><br/>
<br/>
हावाको लोक यै हो तर पवन पनि प्राप्त तीन प्रकार ।<br/>
<span class="mw-poem-indented" style="display: inline-block; margin-inline-start: 2em;">यौटा निक्कै अँध्यारो रवि-किरण हुने मन्द आनन्द धीमा ॥</span><br/>
काला ठूला गुफा छन्‌ यसभर गहिरा आँखिका गुप्तवास !<br/>
<span class="mw-poem-indented" style="display: inline-block; margin-inline-start: 2em;">छीटा छन्‌ वेग घुम्छन्‌ तरल पवनका वर्लिजाने बिलौना ॥</span><br/>
<span style="display:inline-block; text-align:center; width:100% ;">(४०)</span>
</p>
</div>
<p> <span/>
</p>
<div class="poem">
<p>यो देख्छौं जो उज्यालो सुरपुरतिर यो बन्छ प्रांशुप्रकाश ।<br/>
<span class="mw-poem-indented" style="display: inline-block; margin-inline-start: 2em;">सामीप्यैमा हुँदामा सुरकन पनि यो क्यै उज्यालो छ भास ॥</span><br/>
झर्दै आएर पृथ्वीतिर जब सुरले टेक्दछन्‌ अन्धकार ।<br/>
<span class="mw-poem-indented" style="display: inline-block; margin-inline-start: 2em;">जस्तो देखिन्छ पृथ्वी मिरमिर जनका झल्किएका जुहार ॥"</span><br/>
<span style="display:inline-block; text-align:center; width:100% ;">(४१)</span><br/>
<br/>
भन्दाभन्दै हुरीको घनघनसरिको जोडले शाब्ददार ।<br/>
<span class="mw-poem-indented" style="display: inline-block; margin-inline-start: 2em;">अड्ने जस्तो हुँदामा रथ कुशल तिनी मोहडा थोर फेरी ॥</span><br/>
हाँसी भन्छन्‌ हुरीमा "जतिजति बलले गर्छ दाबा अँध्यारो ।<br/>
<span class="mw-poem-indented" style="display: inline-block; margin-inline-start: 2em;">जान्नेले राहबीचै त्यसकन सजिलो साथ स्वश्रेय पार्छन्‌ ॥"</span><br/>
<span style="display:inline-block; text-align:center; width:100% ;">(४२)</span><br/>
<br/>
फन्के जस्तो फनक्कै फनफन भवरी चक्कराएसमान ।<br/>
<span class="mw-poem-indented" style="display: inline-block; margin-inline-start: 2em;">लप्का दप्का र झप्का घचघच घुइरो क्यै कराएसमान ॥</span><br/>
विक्षिप्तप्राय हावा हनुनुनु करुणा-क्रन्दनीचालसाथ ।<br/>
<span class="mw-poem-indented" style="display: inline-block; margin-inline-start: 2em;">दिन्थ्यो धक्का र मुक्का घडडड कहिले यान आएसमान ॥</span><br/>
<span style="display:inline-block; text-align:center; width:100% ;">(४३)</span><br/>
<br/>
टाढा भै सूर्य दब्दा अब तलतिर छन्‌ दक्षिणी त्यो किनार ।<br/>
<span class="mw-poem-indented" style="display: inline-block; margin-inline-start: 2em;">सानो तारा बनेका पदतिर कविका जूनकीरीसमान ॥</span><br/>
माथीमाथी उज्यालो त अनि चहकिलो सूर्य अर्को सुदिव्य ।<br/>
<span class="mw-poem-indented" style="display: inline-block; margin-inline-start: 2em;">नीलो गोला उज्यालो वरपर छ हवा घन्किँदो घन्न घन्न ॥</span><br/>
<span style="display:inline-block; text-align:center; width:100% ;">(४४)</span><br/>
<br/>
काला काला र ध्वाँसे घडघड डरका मूर्तिरेखा कराल ।<br/>
<span class="mw-poem-indented" style="display: inline-block; margin-inline-start: 2em;">दार्‍हा लामा किटेका कटकट कहिले बाहु लामा विशाल ॥</span><br/>
लामा झाँक्रा फिँजेका रिससित चुरिई गर्जिई आउनाले ।<br/>
<span class="mw-poem-indented" style="display: inline-block; margin-inline-start: 2em;">सम्झन्छन्‌ याननेता सुर-नृप रिपुका फौज काला तुवाँले ॥</span><br/>
<span style="display:inline-block; text-align:center; width:100% ;">(४५)</span><br/>
<br/>
यो हो देवासुरादि प्रतियुग रहने द्वन्द्वमा ठाउँ एक ।<br/>
<span class="mw-poem-indented" style="display: inline-block; margin-inline-start: 2em;">धेरै योद्धाहरूको मरणथल यही दैत्यको गर्व टेक ॥</span><br/>
याही हुन्छन्‌ समस्या हल अति गहिरा दैत्य औ देवबीच ।<br/>
<span class="mw-poem-indented" style="display: inline-block; margin-inline-start: 2em;">थर्कन्छन्‌ स्वर्गवासीहरु पनि कहिले त्रास बढ्दा नगीच ॥</span><br/>
<span style="display:inline-block; text-align:center; width:100% ;">(४६)</span>
</p>
</div>
<p> <span/>
</p>
<div class="poem">
<p>ऊ ! आए दैत्य काला परतिर सुरका शत्रु ती कालनेमी !<br/>
<span class="mw-poem-indented" style="display: inline-block; margin-inline-start: 2em;">बाटै छेकेर सारा सुरपुरतिरको अन्धकारै गराई ॥</span><br/>
ठोक्रा बोकेर काला मरण-शर लिई आँधिको हाँकसाथ ।<br/>
<span class="mw-poem-indented" style="display: inline-block; margin-inline-start: 2em;">वेगी तेजी बलीया तिमिरवदन ती उग्रचण्डी छ जात ॥</span><br/>
<span style="display:inline-block; text-align:center; width:100% ;">(४७)</span><br/>
<br/>
ओर्लेका देवताको छविमय तनुले ती छकिन्छन्‌ नबुझ्दा ।<br/>
<span class="mw-poem-indented" style="display: inline-block; margin-inline-start: 2em;">तारा यौटा खसेको तलतिर यति नै भित्रभित्रै विचारी ॥</span><br/>
देख्छन्‌ ती उक्लँदामा तर तनु नरको व्योममा पर्छ छाया ।<br/>
<span class="mw-poem-indented" style="display: inline-block; margin-inline-start: 2em;">देखी सारा दर्गुछन्‌ उसतिर भ्रमका रूप झैं साधुभित्र ॥</span><br/>
<span style="display:inline-block; text-align:center; width:100% ;">(४८)</span><br/>
<br/>
सारा आईरहेछन्‌ घन निविड बनी गर्जिई घोर घोर ।<br/>
<span class="mw-poem-indented" style="display: inline-block; margin-inline-start: 2em;">थर्क्यो आकाश सारा घरघर तिनको फन्फनाएर शोर ॥</span><br/>
चम्के टाढा बिजूलीसरि असि तिनका नागबेली भिझिल्ल ।<br/>
<span class="mw-poem-indented" style="display: inline-block; margin-inline-start: 2em;">डफ्फा जस्ता असत्‌का घनघनन बढे मेघ संसारतुल्य ॥</span><br/>
<span style="display:inline-block; text-align:center; width:100% ;">(४९)</span><br/>
<br/>
हेरीबक्स्योस्‌ उता ती गगनपथ झरे देवतासैन्य सारा ।<br/>
<span class="mw-poem-indented" style="display: inline-block; margin-inline-start: 2em;">तेजी राम्रा उज्याला हरहर हरि झैं देवका रश्मि-धारा ॥</span><br/>
गर्छन्‌ सारा इशारा त्यसतिर 'रथ यो ल्याउनू रे' भनेर ।<br/>
<span class="mw-poem-indented" style="display: inline-block; margin-inline-start: 2em;">बज्री नै भो सवारी अब नृपवरको स्वागतार्थी बनेर ॥</span><br/>
<span style="display:inline-block; text-align:center; width:100% ;">(५०)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>झरे बज्री तेजी कुलिशकर श्रीपेच छविला ।<br/>
<span class="mw-poem-indented" style="display: inline-block; margin-inline-start: 2em;">बडा ठूला आँखा छविमय र अग्ला र हँसिला ॥</span><br/>
लगाएका माला सुर-युवतिका चारु करका ।<br/>
<span class="mw-poem-indented" style="display: inline-block; margin-inline-start: 2em;">रँगी इन्द्रनीका रँगविरँग गुच्छाहरु निका ॥</span><br/>
<span style="display:inline-block; text-align:center; width:100% ;">(५१)</span><br/>
<br/>
छ जूँघा घुम्रेको अलिउपर फर्कीकन यसो ।<br/>
<span class="mw-poem-indented" style="display: inline-block; margin-inline-start: 2em;">बहादुरीको झैं रिपुदमन सङ्केतसरिको ॥</span><br/>
छ लाएको यौटा नव सुन सुती रत्नजडित ।<br/>
<span class="mw-poem-indented" style="display: inline-block; margin-inline-start: 2em;">झझल्‌ झल्‌ झल्केको वसन तनुमा कल्करहित ॥</span><br/>
<span style="display:inline-block; text-align:center; width:100% ;">(५२)</span>
</p>
</div>
<p> <span/>
</p>
<div class="poem">
<p>छ उड्ने पङ्खी त्यो लसित कठपाउ स्वपदमा ।<br/>
<span class="mw-poem-indented" style="display: inline-block; margin-inline-start: 2em;">उडी आए सारा अघी सुरहरूका दलअघि ॥</span><br/>
प्रसन्नाकारी छन्‌ नृपवर त्यहाँ देख्न रथमा ।<br/>
<span class="mw-poem-indented" style="display: inline-block; margin-inline-start: 2em;">समाई भन्छन्‌ ती रथ स्वकरले व्योमपथमा ॥</span><br/>
<span style="display:inline-block; text-align:center; width:100% ;">(५३)</span><br/>
<br/>
"खुशी लाग्यो सार्‍है हृदय अति गद्‌गद् हुन गयो ।<br/>
<span class="mw-poem-indented" style="display: inline-block; margin-inline-start: 2em;">सवारी होलामै समरजय यो निर्भर थियो ॥</span><br/>
समस्या यो हाम्रो अमरपुरमा एक विकट ।<br/>
<span class="mw-poem-indented" style="display: inline-block; margin-inline-start: 2em;">छ 'श्रद्धा वा सत्य प्रबल कुनचाहीं अकपट ?'</span><br/>
<span style="display:inline-block; text-align:center; width:100% ;">(५४)</span><br/>
<br/>
यहाँ काला काला असुर बलिया अर्मठजुँघे ।<br/>
<span class="mw-poem-indented" style="display: inline-block; margin-inline-start: 2em;">भए हाम्रा त्रास सुरपुरनजीकै पनि पुगे ॥</span><br/>
थिए शुक्राचार्य स्वतप-कृत-संसार-विजयी ।<br/>
<span class="mw-poem-indented" style="display: inline-block; margin-inline-start: 2em;">महाविज्ञानी ती असुरगुरु ज्ञानी अतिशयी ॥</span><br/>
<span style="display:inline-block; text-align:center; width:100% ;">(५५)</span><br/>
<br/>
सबै छान्दै छान्दै प्रकृतिनियमा कोषरचना ।<br/>
<span class="mw-poem-indented" style="display: inline-block; margin-inline-start: 2em;">लिई ताना भन्छन्‌ असुरहरुमा आज सपना ॥</span><br/>
सबै तिम्रो पुग्ला सुरहरु हराई सहज नै ।<br/>
<span class="mw-poem-indented" style="display: inline-block; margin-inline-start: 2em;">जिती ल्यौला स्वर्गै दमन नहुने ली मगज नै ॥</span><br/>
<span style="display:inline-block; text-align:center; width:100% ;">(५६)</span><br/>
<br/>
म आत्मा मेरो यो अणु अणु लगाई प्रभुजिमा ।<br/>
<span class="mw-poem-indented" style="display: inline-block; margin-inline-start: 2em;">तपस्या गर्नेछू प्रकृतिकन जित्ने सहजमा ॥</span><br/>
जगत्‌का स्वामीले असुरहरुको विन्ति सुनिने ।<br/>
<span class="mw-poem-indented" style="display: inline-block; margin-inline-start: 2em;">त्यसै छल्लान्‌ काहाँ नियमहरुको विश्व छ भने ॥"</span><br/>
<span style="display:inline-block; text-align:center; width:100% ;">(५७)</span><br/>
<br/>
भनी यस्ता वाणी असुरगुरु लागे तलतिर ।<br/>
<span class="mw-poem-indented" style="display: inline-block; margin-inline-start: 2em;">गराई स्वर्गैका सुरहरु समस्तै थरहर ॥</span><br/>
यता विज्ञानी ती असुरहरु लाखौं थरिथरि ।<br/>
<span class="mw-poem-indented" style="display: inline-block; margin-inline-start: 2em;">बनाई शास्त्रास्त्र प्रकृतिविजयी छन्‌ घरि घरि ॥</span><br/>
<span style="display:inline-block; text-align:center; width:100% ;">(५८)</span>
</p>
</div>
<p> <span/>
</p>
<div class="poem">
<p>तपस्वीले यस्ता नव नव कुरामा यदि अब ।<br/>
<span class="mw-poem-indented" style="display: inline-block; margin-inline-start: 2em;">थपेदेखी आध्यात्मिक बल बढे युद्धविभव ॥</span><br/>
डरै लाग्दा हुन्छन्‌ अनि असुरले जित्छ कि भनी ।<br/>
<span class="mw-poem-indented" style="display: inline-block; margin-inline-start: 2em;">डराएका द्यौता खलबल थिए के गरुँ भनी ॥</span><br/>
<span style="display:inline-block; text-align:center; width:100% ;">(५९)</span><br/>
<br/>
यसैमा सल्लाहा नृपसँग लिए बेस छ भनी ।<br/>
<span class="mw-poem-indented" style="display: inline-block; margin-inline-start: 2em;">बताए मन्त्रीले, सुरविमल भै राज्य अवनि ॥</span><br/>
सिपालु स्वाध्यायी अवनितलमा क्वै अझ पनि ।<br/>
<span class="mw-poem-indented" style="display: inline-block; margin-inline-start: 2em;">नछन्‌ प्यारा मेरा नृपवर सखा झैं कुन भनी ॥</span><br/>
<span style="display:inline-block; text-align:center; width:100% ;">(६०)</span><br/>
<br/>
"यता विज्ञानी भै उसतिर भई ज्ञानसहित ।<br/>
<span class="mw-poem-indented" style="display: inline-block; margin-inline-start: 2em;">दुवैतर्फी तेजी प्रबल नृप झैं कल्करहित ॥</span><br/>
अरू कोही छैनन्‌ मकन पनि थाहा यति थियो ।<br/>
<span class="mw-poem-indented" style="display: inline-block; margin-inline-start: 2em;">सवारी भो राजा अब सकल चिन्ता पनि गयो ॥"</span><br/>
<span style="display:inline-block; text-align:center; width:100% ;">(६१)</span><br/>
<br/>
भनी बज्री थप्छन्‌ "असुरगुरु झैं एक मनको ।<br/>
<span class="mw-poem-indented" style="display: inline-block; margin-inline-start: 2em;">तपस्वी क्वै छैनन्‌ त्रिभुवनभरी देवगणको ॥</span><br/>
उनैले जित्नेछन्‌ सकल सुरलाई सहजले ।<br/>
<span class="mw-poem-indented" style="display: inline-block; margin-inline-start: 2em;">भनी कोही भन्छन्‌ डर मकन भो ती लवजले ॥</span><br/>
<span style="display:inline-block; text-align:center; width:100% ;">(६२)</span><br/>
<br/>
कसो गर्ने भन्दा नृपवर सवारी हुन गयो ।<br/>
<span class="mw-poem-indented" style="display: inline-block; margin-inline-start: 2em;">छ सल्लाहा-प्रार्थी सुरपति यहाँ आज नृपको ॥"</span><br/>
भनी बोली बज्री अब रथ पसे पार्श्व नृपको ।<br/>
<span class="mw-poem-indented" style="display: inline-block; margin-inline-start: 2em;">बसे राजा साह्रै खुश हुन गए साथ उनको ॥</span><br/>
<span style="display:inline-block; text-align:center; width:100% ;">(६३)</span><br/>
<br/>
भयो यो सल्लाहा असुरहरु हार्छन्‌ पछि पछि ।<br/>
<span class="mw-poem-indented" style="display: inline-block; margin-inline-start: 2em;">पहीले ता निक्कै गडगड हुनन्‌ आँधिहरु झैं ॥</span><br/>
घमण्डी फूर्तिला घननन सबै शन्दमय ती ।<br/>
<span class="mw-poem-indented" style="display: inline-block; margin-inline-start: 2em;">जरूरै हार्नेछन्‌ पछि तर, नटिक्छन्‌ सुरपते ॥</span><br/>
<span style="display:inline-block; text-align:center; width:100% ;">(६४)</span>
</p>
</div>
<p> <span/>
</p>
<div class="poem">
<p>तपस्या ठूलो हो तर अझ छ यौटा मुटु कुरा ।<br/>
<span class="mw-poem-indented" style="display: inline-block; margin-inline-start: 2em;">तपस्या ठूलो हो जिउ सब जिती विश्व जितिने ॥</span><br/>
जिती आफैंलाई त्रिभुवन त्यसै पाउ रहने ।<br/>
<span class="mw-poem-indented" style="display: inline-block; margin-inline-start: 2em;">तपस्या हो ठूलो तर मुटु कुरा सुन्दर चिने ॥</span><br/>
<span style="display:inline-block; text-align:center; width:100% ;">(६५)</span><br/>
<br/>
महाध्येयी जित्छन्‌ समय अवकाशैकन दुवै ।<br/>
<span class="mw-poem-indented" style="display: inline-block; margin-inline-start: 2em;">दिई सर्वश्वै नै थरहर गराईकन तप ॥</span><br/>
जगत्‌का मूलै नै थरहर गराईकन तप ।<br/>
<span class="mw-poem-indented" style="display: inline-block; margin-inline-start: 2em;">गरी जित्छन्‌ झारी प्रभुकन करैसाथ निकट ॥</span><br/>
<span style="display:inline-block; text-align:center; width:100% ;">(६६)</span><br/>
<br/>
महाध्येयीका छन्‌ अणुअणु मिली एक तरफ ।<br/>
<span class="mw-poem-indented" style="display: inline-block; margin-inline-start: 2em;">नडग्छन्‌ ती थोरै त्रिभुवन डगे तापनि सब ॥</span><br/>
जिती कालैलाई अमरपदमा ती स्थिर भई ।<br/>
<span class="mw-poem-indented" style="display: inline-block; margin-inline-start: 2em;">हुरी भैंचालो नै यश लिन उ सक्छन्‌ सहज नै ॥</span><br/>
<span style="display:inline-block; text-align:center; width:100% ;">(६७)</span><br/>
<br/>
सबै ज्योत्स्ना आफ्नो रविसरि गराई धपधप ।<br/>
<span class="mw-poem-indented" style="display: inline-block; margin-inline-start: 2em;">खिँची हृद्‌व्योमैमा प्रकटित गराई जपतप ॥</span><br/>
सबै सेता रापैसरि ज्वलनमा दिव्य रहने ।<br/>
<span class="mw-poem-indented" style="display: inline-block; margin-inline-start: 2em;">महाध्येयी जित्छन्‌ त्रिभुवन जितूँ नै यदि भने ॥</span><br/>
<span style="display:inline-block; text-align:center; width:100% ;">(६८)</span><br/>
<br/>
महाध्येयी जित्छन्‌ तर प्रकृतिमा एक नियम ।<br/>
<span class="mw-poem-indented" style="display: inline-block; margin-inline-start: 2em;">छ शास्ता सारामा छ जूनअनुसारी बल शम ॥</span><br/>
यही कुञ्जी यौटा जगभर महाशक्तिहरुको ।<br/>
<span class="mw-poem-indented" style="display: inline-block; margin-inline-start: 2em;">छ सत्‌मा जो चल्ने उसकन अनन्त प्रबलता ॥</span><br/>
<span style="display:inline-block; text-align:center; width:100% ;">(६९)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>अनन्त-शक्तिमान्‌ आत्मा, हुन्छ सत्‌को पिछा लिँदो ।<br/>
प्रभुको दिव्यता लिन्छ एकत्व पनि सर्वदा ॥<br/>
<span style="display:inline-block; text-align:center; width:100% ;">(७०)</span><br/>
<br/>
सत्य नै ईशको रूप, सत्य तुल्य अगम्य छ ।<br/>
विश्वेशको सत्‌स्वरूप लयले मात्र गम्य छ ॥<br/>
<span style="display:inline-block; text-align:center; width:100% ;">(७१)</span>
</p>
</div>
<p> <span/>
</p>
<div class="poem">
<p>स्वर्गको हो बनोटै नै सच्चिदानन्दको गुण ।<br/>
सत्याधारित सद्‌रूप अनश्वर अभञ्जन ॥<br/>
<span style="display:inline-block; text-align:center; width:100% ;">(७२)</span><br/>
<br/>
स्वर्गको एक जादू नै 'सत्य' मन्त्र मनौहर ।<br/>
सत्यमा शुद्ध झल्किन्छ पूर्णनिम्ब महेश्वर ॥<br/>
<span style="display:inline-block; text-align:center; width:100% ;">(७३)</span><br/>
<br/>
सबैभन्दा उचा ब्रह्म ब्रह्मको पछि स्वर्ग छ ।<br/>
ब्रह्म छन्‌ त्रिगुणातीत, ब्रह्मै सदपवर्ग छ ॥<br/>
<span style="display:inline-block; text-align:center; width:100% ;">(७४)</span><br/>
<br/>
सत्यको पछि आत्माले प्रकाशतिर धाउँछ ।<br/>
असत्यको पिछा पर्दा अँध्यारोतिर आउँछ ॥<br/>
<span style="display:inline-block; text-align:center; width:100% ;">(७५)</span><br/>
<br/>
स्वर्गको भित्र आशाले जगत्‌ सारा चराचर ।<br/>
सुख मात्र भजी बस्छ दुःखमा नै निरन्तर ॥<br/>
<span style="display:inline-block; text-align:center; width:100% ;">(७६)</span><br/>
<br/>
तर अज्ञानले गर्दा सुखको सत्यमूलता ।<br/>
भनी बिर्सी त्यसै हिँड्छ पात पात जतातता ॥<br/>
<span style="display:inline-block; text-align:center; width:100% ;">(७७)</span><br/>
<br/>
असुरादिहरु आफ्नो अज्ञान नबुझीकन ।<br/>
सुखको ध्येयमा चल्छन्‌ असत्यपथ निर्धन ॥<br/>
<span style="display:inline-block; text-align:center; width:100% ;">(७८)</span><br/>
<br/>
सत्य हुन्छ अनन्तै नै आशातीत अगम्यता ।<br/>
छोटो साङ्ग्रो लिई ताक हाँक्छन्‌ असुर देवता ॥<br/>
<span style="display:inline-block; text-align:center; width:100% ;">(७९)</span><br/>
<br/>
पहिले गड्गडाएर विश्व थर्काउँछन्‌ सब ।<br/>
पछि धराप भै शेखी गिर्छ टुक्रा भई तब ॥<br/>
<span style="display:inline-block; text-align:center; width:100% ;">(८०)</span><br/>
<br/>
महाध्येयीहरू हुन्छन्‌ हुन ता दैत्यका पनि ।<br/>
तर साङ्ग्रो लिई ताक गिर्छन्‌ उल्टा बनी बनी ॥<br/>
<span style="display:inline-block; text-align:center; width:100% ;">(८१)</span>
</p>
</div>
<p> <span/>
</p>
<div class="poem">
<p>खालि शक्ति त्यसै हुन्न सत्यको नलिई भर ।<br/>
जति चौडा भयो सत्य उति टिक्छ पुगी पर ॥<br/>
<span style="display:inline-block; text-align:center; width:100% ;">(८२)</span><br/>
<br/>
एकाग्रताध्येयनिम्ति सर्वाणुस्वविकम्पित ।<br/>
सिद्ध बन्दछ जेता नै अनि हुन्छ सुनिश्चित ॥<br/>
<span style="display:inline-block; text-align:center; width:100% ;">(८३)</span><br/>
<br/>
तर एकाग्राताबाट सिद्ध जो फल फल्दछ ।<br/>
सत्यान्तर्गत त्यो छैन भने ता हार बन्दछ ॥<br/>
<span style="display:inline-block; text-align:center; width:100% ;">(८४)</span><br/>
<br/>
हिल्छ माथि पुगी काहीं सत्य वक्र भए रति<br/>
तपस्वी जो छ त्यो आफैं गिर्न थाल्छ अधोगति ॥<br/>
<span style="display:inline-block; text-align:center; width:100% ;">(८५)</span><br/>
<br/>
अरू डग्छन्‌ अरू हिल्छन्‌ ध्येय सत्य-पराङ्‌मुख ।<br/>
बनेका ती महाध्येयी गिर्नलाई अधोमुख ॥<br/>
<span style="display:inline-block; text-align:center; width:100% ;">(८६)</span><br/>
<br/>
तपस्वी शुक्र छन्‌ ठूला जितेका आफुलाइ ती ।<br/>
तर त्यस्ता महाध्येयी गिरेका छन्‌ यहाँ कति ॥<br/>
<span style="display:inline-block; text-align:center; width:100% ;">(८७)</span><br/>
<br/>
तपस्या मात्र जित्दैन, मूल ध्येयानुसार छ ।<br/>
विश्वमा शक्ति देवेश ! मूलाभिप्राय सार छ ॥<br/>
<span style="display:inline-block; text-align:center; width:100% ;">(८८)</span><br/>
<br/>
शुक्रले दैत्यका निम्ति गरे तप अघोर यो<br/>
त्यसैले ध्येय भो वक्र शक्र ! ध्येय असत्‌ छ पो ॥<br/>
<span style="display:inline-block; text-align:center; width:100% ;">(८९)</span><br/>
<br/>
अनन्यभक्ति जेमा छ श्रद्धा श्रीपेचतुल्य छ ।<br/>
भक्ति श्रद्धा दुवैलाई जित्ने सत्य अमूल्य छ ॥<br/>
<span style="display:inline-block; text-align:center; width:100% ;">(९०)</span><br/>
<br/>
सत्य-स्वरूप छन्‌ ईश सत्यसाथ असत्यको ।<br/>
भाग गर्दा गिरी लान्छ ध्येय बन्छ अनित्यको ॥<br/>
<span style="display:inline-block; text-align:center; width:100% ;">(९१)</span>
</p>
</div>
<p> <span/>
</p>
<div class="poem">
<p>तस्मात्‌ त्रास यहाँ छैन केही बेर लडीकन<br/>
थाक्नेछ दैत्य चाँडै नै आत्मा गल्छ गिरीकन ॥<br/>
<span style="display:inline-block; text-align:center; width:100% ;">(९२)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>कुरा गर्दा गर्दै असुरहरु आए घननन ।<br/>
<span class="mw-poem-indented" style="display: inline-block; margin-inline-start: 2em;">झरे तारा जस्ता झरझर गरी दैत्यदमन ॥</span><br/>
बडो बाजा धूँ धूँ ढमढम बजे ढोलकहरू ।<br/>
<span class="mw-poem-indented" style="display: inline-block; margin-inline-start: 2em;">यता बज्छन्‌ घण्टा घननन गरी शङ्ख डमरु ॥</span><br/>
<span style="display:inline-block; text-align:center; width:100% ;">(९३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>कोलाहल भयो ठूलो समरध्वनि दैत्यको ।<br/>
उठे प्रत्युत्तर दिँदा देवता युद्धशब्दले ॥<br/>
<span style="display:inline-block; text-align:center; width:100% ;">(९४)</span><br/>
<br/>
"महाध्येय ! महाध्येय !" दैत्यले गर्जना गरे ।<br/>
"महासत्य, महासत्य" देवले गर्जना गरे ॥<br/>
<span style="display:inline-block; text-align:center; width:100% ;">(९५)</span><br/>
<br/>
दैत्यले गर्जना गर्दा कालो तूफान मच्चियो ।<br/>
देवले गर्जना गर्दा बिजुली झिल्ल चम्कियो ॥<br/>
<span style="display:inline-block; text-align:center; width:100% ;">(९६)</span><br/>
<br/>
दैत्यराजहरू ठूलो शानका रथमा चढे ।<br/>
ठूला ठूला पङ्खवाला हयका गतिले बढे ॥<br/>
<span style="display:inline-block; text-align:center; width:100% ;">(९७)</span><br/>
<br/>
दैत्यका शस्त्र थर्काई दिन्थे घन्न नभस्तल ।<br/>
देवका अस्त्र चम्कन्थे शान्त, सुन्दर, उज्ज्वल ॥<br/>
<span style="display:inline-block; text-align:center; width:100% ;">(९८)</span><br/>
<br/>
वाणवर्षा भयो ढाकी आकाश घनले सरि ।<br/>
रणस्थल अँध्यारो भो वर्षियो रक्तको झरी ॥<br/>
<span style="display:inline-block; text-align:center; width:100% ;">(९९)</span><br/>
<br/>
चम्किए देवका शस्त्र अस्त्र, झल्ल प्रकाश दी ।<br/>
आँखा हेरी देव हान्थे दैत्य दृक्‌ बन्द भैवरी ॥<br/>
<span style="display:inline-block; text-align:center; width:100% ;">(१००)</span>
</p>
</div>
<p> <span/>
</p>
<div class="poem">
<p>चुरिए महाक्रोधी महातेजी पराक्रमी ।<br/>
हुरी झैं दैत्य ती आए अन्धा क्रोध बनी घुमी ॥<br/>
<span style="display:inline-block; text-align:center; width:100% ;">(१०१)</span><br/>
<br/>
इन्द्र गर्छन्‌ एक बज्र प्रयोग असुरोपरि ।<br/>
अन्धकार यसो फारी बिजूलीले क्षणैभरि ॥<br/>
<span style="display:inline-block; text-align:center; width:100% ;">(१०२)</span><br/>
<br/>
हाहाकार पर्‍यो थोरै बेर त्यो फौजबीचमा ।<br/>
छ्यान्नब्यान्न भए दैत्य बज्रको त्यो प्रहारमा ॥<br/>
<span style="display:inline-block; text-align:center; width:100% ;">(१०३)</span><br/>
<br/>
तर फेरि उठी आए फौज बाँधी हजारन ।<br/>
बज्रावरोधिवसन सुरारिहरु घन्घन ॥<br/>
<span style="display:inline-block; text-align:center; width:100% ;">(१०४)</span><br/>
<br/>
इन्द्रको बज्र करको काँप्यो देखेर ती दल ।<br/>
भयङ्कर उठी बढ्दा रन्न पारी नभस्तल ॥<br/>
<span style="display:inline-block; text-align:center; width:100% ;">(१०५)</span><br/>
<br/>
फर्के दुष्यन्तका तर्फ के गरूँ झैं गरीकन ।<br/>
देवादिका फर्किएको देखेर शरवर्षण ॥<br/>
<span style="display:inline-block; text-align:center; width:100% ;">(१०६)</span><br/>
<br/>
हाने ती दैत्यले वाण काला नीला कडोरन ।<br/>
आए सलह झैं काला देवमा गर्न वेधन ॥<br/>
<span style="display:inline-block; text-align:center; width:100% ;">(१०७)</span><br/>
<br/>
तीखा टुप्पा पङ्ख हुने लिएका वेग वेधको ।<br/>
विषालु शरले विद्ध देव व्याकुल छन्‌ अहो !<br/>
<span style="display:inline-block; text-align:center; width:100% ;">(१०८)</span><br/>
<br/>
"के गर्ने अब यो बज्र दैत्यको काल लख्खन ।<br/>
व्यर्थ हुन्छ करै काँपी भन्नुहोस्‌ शत्रुसूदन !'<br/>
<span style="display:inline-block; text-align:center; width:100% ;">(१०९)</span><br/>
<br/>
भने झैं इन्द्रले हेरे दुष्यन्ततिर नेत्रले ।<br/>
उपाय पाइयो होला कि भनीकन मित्रले ॥<br/>
<span style="display:inline-block; text-align:center; width:100% ;">(११०)</span>
</p>
</div>
<p> <span/>
</p>
<div class="poem">
<p>दुष्यन्तले गरे झट्ट सङ्गीतास्त्र प्रयोग र ।<br/>
लाग्यो आकाश नै सारा गाना गर्न मनोहर ॥<br/>
<span style="display:inline-block; text-align:center; width:100% ;">(१११)</span><br/>
<br/>
जिज्ञासा दैत्यको जन्म्यो नयाँ अज्ञानप्रेरित ।<br/>
सन्तोष नभई पूरा दैत्यको हृदयङ्गत ॥<br/>
<span style="display:inline-block; text-align:center; width:100% ;">(११२)</span><br/>
<br/>
"को होला त्यो ?" प्रश्न उठ्यो, त्रास अज्ञानको उठ्यो ।<br/>
अडे टक्क बनी छक्क खोजी चर्चा त्यहाँ बढ्यो ॥<br/>
<span style="display:inline-block; text-align:center; width:100% ;">(११३)</span><br/>
<br/>
न आउने हो ओर्लेर खान त्यो दैत्यको कल ।<br/>
न त्यो सलहको गाना न वा माया न वा छल ॥<br/>
<span style="display:inline-block; text-align:center; width:100% ;">(११४)</span><br/>
<br/>
प्रश्न लाखौं उठे भित्र विचित्रसँग त्यो क्षण ।<br/>
लाखौं भाव नयाँ जन्मे विश्लेषण लिनाकन ॥<br/>
<span style="display:inline-block; text-align:center; width:100% ;">(११५)</span><br/>
<br/>
जिज्ञासा कान ठाडा नै आफूबाहिरका कण ।<br/>
काँपीरहेका सुन्ने भै रङ्‌मगाई घनाघन ॥<br/>
<span style="display:inline-block; text-align:center; width:100% ;">(११६)</span><br/>
<br/>
कल्पना पङ्ख हालेर उड्छे बाहिर निस्किई ।<br/>
स्थिरता क्यै नपाएर रूप रङ्ग नयाँ भई ॥<br/>
<span style="display:inline-block; text-align:center; width:100% ;">(११७)</span><br/>
<br/>
रङ्गीचङ्गी बनी राम्रा पातला भाव नाच्दछन्‌ ।<br/>
लदिन्छन्‌ क्षणमै फेरि क्षणमै आफु जाँच्दछन्‌ ॥<br/>
<span style="display:inline-block; text-align:center; width:100% ;">(११८)</span><br/>
<br/>
अनेक रङ्गका भाव विषाक्त मधु-मोहन ।<br/>
नाच्न लागे घुसी भित्र दैत्यका दलमा घन ॥<br/>
<span style="display:inline-block; text-align:center; width:100% ;">(११९)</span><br/>
<br/>
आशा जस्ता कतै, भाषा जस्ता मीठा विदेशका ।<br/>
त्रास जस्ता कतै मीठा सबका दिलका फिका ॥<br/>
<span style="display:inline-block; text-align:center; width:100% ;">(१२०)</span>
</p>
</div>
<p> <span/>
</p>
<div class="poem">
<p>कतै झल्काहरू जस्ता नव आदर्शका पनि ।<br/>
झिल्किने तर चाँडै नै निभ्ने के के कुरा बली ॥<br/>
<span style="display:inline-block; text-align:center; width:100% ;">(१२१)</span><br/>
<br/>
नदेखेका नजानेका नसुनेका कुराहरू ।<br/>
भविष्यबाट झल्के झैं झिल्काए झै अतीतले ॥<br/>
<span style="display:inline-block; text-align:center; width:100% ;">(१२२)</span><br/>
<br/>
जिज्ञासा प्राकृतप्रायः उत्तेजित गराउँदै ।<br/>
झल्के, निभे, फेरि झल्के कल्पना नै घुमाउँदै ॥<br/>
<span style="display:inline-block; text-align:center; width:100% ;">(१२३)</span><br/>
<br/>
भयो भर्ना झरे जस्तो सरको मधुराधर ।<br/>
पात पातहरूमाथि गाए जस्तो मनोहर ॥<br/>
<span style="display:inline-block; text-align:center; width:100% ;">(१२४)</span><br/>
<br/>
गानाले आँसुका बूँद अनेकौं युगका लिई ।<br/>
मीठो बनाउँधी झल्का भावकी सम्झना भई ॥<br/>
<span style="display:inline-block; text-align:center; width:100% ;">(१२५)</span><br/>
<br/>
जीत, हार, खुशी आँसु सबै भै मधुराकृति ।<br/>
शब्दमा झर्भराए झैं हुन्थ्यो हृदयको स्थिति ॥<br/>
<span style="display:inline-block; text-align:center; width:100% ;">(१२६)</span><br/>
<br/>
त्यसै बेला देव मिली मुग्ध त्यो दैत्यको दल-<br/>
लाई हाने उज्यालोले, नानी खुम्चिन गो तल ॥<br/>
<span style="display:inline-block; text-align:center; width:100% ;">(१२७)</span><br/>
<br/>
सूर्यका रश्मिशरले हानिएका महादल ।<br/>
निधारबीचमा चोट परी सारा लडे तल ॥<br/>
<span style="display:inline-block; text-align:center; width:100% ;">(१२८)</span><br/>
<br/>
त्यो देखेर अरू भागी सैन्य-विध्वंसदारुण ।<br/>
दुष्यन्त विजयी नेता गन्दछन्‌ देवका गण ॥<br/>
<span style="display:inline-block; text-align:center; width:100% ;">(१२९)</span><br/>
<br/>
फूल अम्लान वर्षेर परीका कर कोमल-<br/>
बाट दुष्यन्तको शोभा बढ्यो पारी समुज्ज्वल ॥<br/>
<span style="display:inline-block; text-align:center; width:100% ;">(१३०)</span>
</p>
</div>
<p> <span/>
</p>
<div class="poem">
<p>इन्द्र हाँसी त्यहाँ भन्छन्‌ "धन्य हो ! नृपचातुरी ।<br/>
कत्रो अक्किल सूझेको नृपमा कष्टको घडी ॥<br/>
<span style="display:inline-block; text-align:center; width:100% ;">(१३१)</span><br/>
<br/>
धन्य हो, प्रतिभाशाली वीर हे ! शात्रुसूदन ।<br/>
पृथिवी दुःखमा हुन्नन्‌ यस्ता राजा हुने दिन ॥"<br/>
<span style="display:inline-block; text-align:center; width:100% ;">(१३२)</span><br/>
<br/>
देवको हुलले ठूलो गर्‍यो स्वागतवादन ।<br/>
विमानमा दुवै लागे स्वर्गमा अब उक्लन ॥<br/>
<span style="display:inline-block; text-align:center; width:100% ;">(१३३)</span><br/>
<br/>
रजोदेश किनारामा प्रकाश अलि क्यै बढ्यो ।<br/>
फिका लाली छिर्बिराई जब त्यो यान झन्‌ चढ्यो ॥<br/>
<span style="display:inline-block; text-align:center; width:100% ;">(१३४)</span><br/>
<br/>
बराबर त्यहाँ रङ्ग फेरिन्थ्यो परिवर्तित ।<br/>
गराई रूप औ रेखा वस्तुका शीघ्रतासित ॥<br/>
<span style="display:inline-block; text-align:center; width:100% ;">(१३५)</span><br/>
<br/>
कहीं बाक्लो उज्यालो छ कहीं छ मधुरप्रभा ।<br/>
कहीं मिर्मिर कल्सेदोपना, फेरि कहीं सफा ॥<br/>
<span style="display:inline-block; text-align:center; width:100% ;">(१३६)</span><br/>
<br/>
फिका लाल कतै ताम्र अस्तकाल पहाडमा ।<br/>
नेपालमा परे जस्तो नाङ्गा ढुङ्गाविषे प्रभा ॥<br/>
<span style="display:inline-block; text-align:center; width:100% ;">(१३७)</span><br/>
<br/>
देखिन्थे त्यसमा वास गर्ने सुन्दर आकृति ।<br/>
हुने जीवहरू हेर्दा उँभो त्यो यानको गति ॥<br/>
<span style="display:inline-block; text-align:center; width:100% ;">(१३८)</span><br/>
<br/>
लाल तारा सूर्य थिए पृथ्वीमा पनि देखिने ।<br/>
सानो झिल्का लाल जस्तो रातकापख व्योममा ॥<br/>
<span style="display:inline-block; text-align:center; width:100% ;">(१३९)</span><br/>
<br/>
देबालयहरू राम्रा बगैंचाहरु सुन्दर ।<br/>
बडा महल देखिन्थे त्यो लोकैमा सबैतिर ॥<br/>
<span style="display:inline-block; text-align:center; width:100% ;">(१४०)</span>
</p>
</div>
<p> <span/>
</p>
<div class="poem">
<p>त्यहाँबाट उड्यो यान अझ ऊचा बनीकन ।<br/>
रजोमण्डल नाघेर सानो द्वार घुसीकन ॥<br/>
<span style="display:inline-block; text-align:center; width:100% ;">(१४१)</span><br/>
<br/>
तब सुन्दर आलोक समुज्ज्वनल मनोहर ।<br/>
शुभ्र शान्त र सानन्द देखियो शचिको घर ॥<br/>
<span style="display:inline-block; text-align:center; width:100% ;">(१४२)</span><br/>
<br/>
सङ्घर्षण विना स्वच्छ उज्यालो छ नभस्तल ।<br/>
पीयूषको रङ्ग त्यहाँ झल्किए झैं छ झल्झल ॥<br/>
<span style="display:inline-block; text-align:center; width:100% ;">(१४३)</span><br/>
<br/>
वसन्तका शशी जस्ता नातिशीतोष्ण ली कर ।<br/>
ईशको दिव्य मुस्कानतुल्य छन्‌ दीप सुन्दर ॥<br/>
<span style="display:inline-block; text-align:center; width:100% ;">(१४४)</span><br/>
<br/>
नवीन मृदु भावादि गर्छन्‌ सञ्चार रश्मिले ।<br/>
मौनको शान्तिमय त्यो मधुपूर्ण प्रतापले ॥<br/>
<span style="display:inline-block; text-align:center; width:100% ;">(१४५)</span><br/>
<br/>
रङ्ग देखिन्न क्यै अर्को तर नेत्रप्रसादक ।<br/>
दिन्छ शीतलता मीठो रश्मिले शान्तिदायक ॥<br/>
<span style="display:inline-block; text-align:center; width:100% ;">(१४६)</span><br/>
<br/>
आफैं तृप्त भई आत्मा पान पाउँछ शीतल ।<br/>
नखाँदा पनि खाए झैं नप्यूँदा झैं पिए जल ॥<br/>
<span style="display:inline-block; text-align:center; width:100% ;">(१४७)</span><br/>
<br/>
स्वयं संवर्द्धन लिने प्रकाशतिर स्वर्गको ।<br/>
भावना स्वविकासी छन्‌ फुक्दा आनन्दले निको ॥<br/>
<span style="display:inline-block; text-align:center; width:100% ;">(१४८)</span><br/>
<br/>
व्योमका अणुमा मानो दिव्य इच्छा सजीवता-<br/>
साथमै लहरी झीनो झन्न गर्छ कता कता ॥<br/>
<span style="display:inline-block; text-align:center; width:100% ;">(१४९)</span><br/>
<br/>
उक्लिने प्रेरणा हुन्छ पङ्खमा अभिलाषको ।<br/>
सफा सानन्द चिडियाहरूमा झैं प्रभातमा ॥<br/>
<span style="display:inline-block; text-align:center; width:100% ;">(१५०)</span>
</p>
</div>
<p> <span/>
</p>
<div class="poem">
<p>विशाल त्यो लोक थियो उज्यालो सत्वमण्डल ।<br/>
देखिन्थे देव त्यसमा भर्दा गगनमण्डल ॥<br/>
<span style="display:inline-block; text-align:center; width:100% ;">(१५१)</span><br/>
<br/>
ग्रह-गोलाहरु धेरै थिए त्यो लोकमा सफा ।<br/>
काँच गोलाहरू जस्ता अथवा स्फटिकप्रभा ॥<br/>
<span style="display:inline-block; text-align:center; width:100% ;">(१५२)</span><br/>
<br/>
प्रतिबिम्बित आभाले आभासित मनोहर ।<br/>
सात चन्द्र थिए साथै मुस्किएका सुधाकर ॥<br/>
<span style="display:inline-block; text-align:center; width:100% ;">(१५३)</span><br/>
<br/>
ताराका बदला सारा देवता ज्योतिरूपका ।<br/>
साकार शान्त देखिन्थे पङ्खवाला यताउता ॥<br/>
<span style="display:inline-block; text-align:center; width:100% ;">(१५४)</span><br/>
<br/>
कोही अचल देखिन्थे कोही चल्थे मनोहर ।<br/>
पङ्ख चालेर सङ्गीत सुरमा ताल सुन्दर ॥<br/>
<span style="display:inline-block; text-align:center; width:100% ;">(१५५)</span><br/>
<br/>
देखिए ऋषिका मूर्ति तपमा ध्याननिश्चल ।<br/>
स्वर्गङ्गातीरमा बस्दा, काँसकेशी समुज्ज्वल ॥<br/>
<span style="display:inline-block; text-align:center; width:100% ;">(१५६)</span><br/>
<br/>
बालुवाका कणा जस्ता ताराले लहरीमय ।<br/>
गङ्गा बग्छिन्‌ पवित्रै ती व्योममा कवितामय ॥<br/>
<span style="display:inline-block; text-align:center; width:100% ;">(१५७)</span><br/>
<br/>
त्यहाँका लहरी बोल्थे विश्वसङ्गीतका स्वर ।<br/>
जो हुन्छन्‌ मर्त्य-आँखामा ज्योति झैं तल मिर्मिर ॥<br/>
<span style="display:inline-block; text-align:center; width:100% ;">(१५८)</span><br/>
<br/>
चम्किला ती जूनमा छन्‌ फुल्दा द्रुमलताहरू ।<br/>
सिँगारिएका शोभा झैं कामिनीका सुकोमल ॥<br/>
<span style="display:inline-block; text-align:center; width:100% ;">(१५९)</span><br/>
<br/>
अमृताऽऽलोक बास्ताले हँसिलो स्वप्न सुन्दर ।<br/>
चकोर नेत्रमा पर्छन्‌ प्रेमले क्यै मदाऽऽलस ॥<br/>
रोमाञ्च बल्किँदा गात्र सुगन्धानिल स्पर्शमा ।<br/>
ढल्किन्छन्‌ सुस्त ती बैंसे सोर्‍हशृङ्गारले भरि ॥
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>मुस्मुसे सम्झना बस्छे पल्लवाधरमा मिही ।<br/>
कपोलै पुष्ट हँसिलो ज्योत्स्नासित प्रसन्न छ ॥<br/>
रत्न-झल्मल चाञ्चल्य शीतका कणले दिए ।<br/>
हल्लियो सर्सराएर हरा पोशाक रेशमी ॥<br/>
दिँदा चपत हावाले फूल-गालाविषे अलि ।<br/>
लाल वर्ण भई लज्जा मस्त हुन्थी त्यहाँ खुली ॥<br/>
साफल्य बैंसको भर्दो मीठो स्पन्दित आकृति ।<br/>
अली अली चले जस्तो भावले उछ्‌लिँदा उर ॥<br/>
मीठो कुत्कुति लागेर, पन्सिइन्थे बराबर ।<br/>
दुराक्रमण हावाको बेशर्मी भै बढीकन ॥<br/>
पन्सिएर यसो केही अर्को ढलक सुन्दर ।<br/>
लिन्थे 'नाइँ' भने जस्तो मुस्कुरे ओठले त्यहाँ ॥<br/>
मीठो लज्जत झल्किन्छ सुख जस्तो निषेधको ।<br/>
त्यस्ता बैंसे थिए वल्ली मस्त हल्ली मनोहर ॥<br/>
प्रेमका दिलको इच्छा सिँगार अब षोडश ।<br/>
साथ पूर्ण गरूँ भन्ने कामना झैं लजाउँथे ॥<br/>
नटी झैं ती प्रतीक्षाले सिँगारी मुख उज्ज्वल ।<br/>
मानो ढल्केर खोज्दा छन्‌ जूनमा कामदेव नै ॥<br/>
मृदुकेशी रागवेशी चिन्तालेशी तिनीहरू ।<br/>
मन्द चाञ्चल्यले चारु बनी वल्ली तथा तरु ॥<br/>
त्यहाँ रहे झैं देखिन्थे बागमा सूरवर्गका ।<br/>
तपस्वीहरु देखिन्थे त्यहाँ पनि समुज्ज्वल ॥<br/>
जूनभित्र शिलातुल्य ध्यानी कोमलभावका ।<br/>
रत्नदार शिलामाथि बसेको मेरुदण्डका ।<br/>
सोझा ब्रह्मा विचारेर, स्वर्गका परको कुरा ॥<br/>
<span style="display:inline-block; text-align:center; width:100% ;">(१६०)</span><br/>
<br/>
सोधे दुष्यन्तले इन्द्रसाथ "यी ऋषिवर्गले ।<br/>
तपस्या किन गर्दा छन्‌ पुगेन अझ स्वर्गले ?"<br/>
<span style="display:inline-block; text-align:center; width:100% ;">(१६१)</span><br/>
<br/>
इन्द्र भन्छन्‌ "स्वर्गलाई पनि राख्ने कुनै कुरा ।<br/>
अनन्त अमृतानन्द भण्डार र अनन्तता ॥
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>अझ माथि रहेकै छ जहाँबाट लिई कर ।<br/>
हामी फुल्छौं र फल्दा छौं पाउँछौं दिव्य स्‌न्दर ॥<br/>
पूर्णता अझ पाइन्न स्वर्गमा पनि सुन्दर ।<br/>
ब्रह्माको वासना एक बाँकी नै छ अगोचर ॥<br/>
हजाराँ चन्द्रमा निस्की हाँसेको छ नभस्तल ।<br/>
सपना झैं बनाएर प्रेमको स्वर्ग मञ्जुल ॥<br/>
तर ती चन्द्रमा यौटै ब्रह्मा-भास्कर-रश्मिले ।<br/>
प्रतिभासित छन्‌ सारा स्वर्ग राम्रो तुल्याउन ॥"<br/>
<span style="display:inline-block; text-align:center; width:100% ;">(१६२)</span><br/>
<br/>
हेरे दुष्यन्तले माथि विष्णुका मुसकान झैं ।<br/>
सुधा-रश्मि हजाराँमा पुष्पको दिव्य बाग झैं ॥<br/>
विचित्र व्योमको बल्दो सपनामय आकृति ।<br/>
झझल्ल झल्ल झल्केका चन्द्रमाहरुका गति ॥<br/>
शान्त आनन्दका ज्योति मुस्कुराहट मौन झैं ।<br/>
जीवनी-शक्ति पीयूष छर्दथे शीत रश्मिले ॥<br/>
व्योमको तर्फ फर्केर इच्छा गर्दा मनोहर ।<br/>
अनुसारी झरी ज्योति, फुल्ने फल्ने सबैतिर ॥<br/>
<span style="display:inline-block; text-align:center; width:100% ;">(१६३)</span><br/>
<br/>
शान्तिको सूचना दिव्य जस्तो त्यो वायुमण्डल ।<br/>
पियो जत्ति हुने उति तृप्त-आनन्द शीतल ॥<br/>
आत्माले दिव्य आनन्द यही हो भन्दथ्यो त्यहाँ ।<br/>
सत्यचेती होश पनि बन्थ्यो गद्‌गद नै जहाँ ॥<br/>
नसामा चल्दथे नाला कल्कलाई मिही ध्वनि ।<br/>
शिरा शिराभरि 'राम' अभिराम जगाउँदै ॥<br/>
प्रशंसातुल्य आनन्द, आनन्दरसरि तारिफ ।<br/>
तारीफ झैं भजनको प्राकृतध्वनि मञ्जुल ॥<br/>
सङ्गीतमय भै चल्दा बीन झैं दिव्य जीवनी ।<br/>
हर्षोत्फुल्न बनी यूँथ्यो सच्चिदानन्दको ध्वनि ॥<br/>
निर्मलाएर आए झैं हृद्‌व्योमी शारदीयता ।<br/>
बन्थ्यो प्रभा-पटलले गोल आनन्द झैं सफा ॥<br/>
पृथिवी नफिरूँ जस्तो, नसम्झू झैं अरू करा ।
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>आँखा चकोर झैं बन्थे हृद्‌घण्टीको निनादमा ॥<br/>
आफैं सद्भावना खोजी आफैं हेरी डुलीरहूँ ।<br/>
झुलीरहूँ कि डोलेर श्वास चामर सुन्दर ॥<br/>
भने झैं भावना उड्थे जो छन्‌ अमर पुष्पमा ।<br/>
बास्नाबाट गरी पूजा आँखाका दिव्य ज्योतिमै ॥<br/>
दीप बालेर सौन्दर्यमय भाव चढाउँदै ।<br/>
फूलका रूपमा नाची गतिमा दिव्य देहको ॥<br/>
परमेश्वरको तर्फ कूजनामृतभावना-<br/>
को नै जीवन पाएर त्यही पारी उपासना ॥<br/>
हरेक कर्मले मीठो हरेक क्षण सुन्दर ।<br/>
पारूँ झैं लाग्दथ्यो भित्र स्वर्गबीच पुगेपछि ॥<br/>
भित्रबाहिर सत्‌तेजी, सदानन्दी सुदीक्षित ।<br/>
वृक्षमा, बोटमा, त्यस्तै वल्लीमा, शैलमा पनि ॥<br/>
जे भावना छ आनन्द उसैमा पाइ जीवनी ।<br/>
ऐक्य दिव्य लिई फुल्दो जिन्दगी झैं फुलूँ भनी ॥<br/>
परमेश्वरका अङ्ग बन्ने इच्छा पलाउँथे ।<br/>
स्वतन्त्रता उज्यालो झैं स्थितिमा दिव्य सुन्दर ।<br/>
केन्द्रीय ध्येय मिल्नाले राज्य गर्थ्यो सधैंभर ॥<br/>
<span style="display:inline-block; text-align:center; width:100% ;">(१६४)</span><br/>
<br/>
बिजुली झैं बनी झिल्ल नव रूप उदाउँदा ।<br/>
वियोग नै नदेखिन्थे साना क्षणिक झिल्किदा ॥<br/>
<span style="display:inline-block; text-align:center; width:100% ;">(१६५)</span><br/>
<br/>
आँसु बन्थे कला खालि वेदना, दुःख नाटक ।<br/>
सत्योद्‌घटनाको सार देखाई अमृतोज्ज्वल ॥<br/>
तर लाग्दैनथ्यो चोट पीयूष पिउँदा त्यहाँ ।<br/>
<span style="display:inline-block; text-align:center; width:100% ;">(१६६)</span><br/>
<br/>
वृत्रहाले लगे भित्र नन्दनैवनको पथ ।<br/>
विभिन्न दृश्यका कोण कलात्मक जहाँ थिए ॥<br/>
<span style="display:inline-block; text-align:center; width:100% ;">(१६७)</span><br/>
<br/>
जमीन अलि ओर्लिन्छ उक्लिन्छ जुन बागमा ।<br/>
परिश्रम नपारेर पदको नृत्य झैं बनी ॥
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>साना छन्‌ रत्नका दाना बालुवा-पथमा जहाँ ।<br/>
जूनमा झल्ल झल्केका रङ्गीचङ्गी मनोहर ॥<br/>
घाँसभित्र कला दिव्य रङ्ग लेख्दछ सुन्दर ।<br/>
सजीवता थपी रम्य, मेलको बन्न चातुरी ॥<br/>
वल्लीमा फल्दछन्‌ रत्न कलाका चारू पत्रका ।<br/>
हवामा छुन्मुनाएर रङ्गीचङ्गी बनी निका ॥<br/>
वृक्ष छन्‌ जूनमा बढ्ने कैमुदीको सुगन्ध ली ।<br/>
दिव्य कोमलता नै छ विशेष गुण ती भरी ॥<br/>
बाङ्गाटिङ्गा कतै छैनन्‌ असुन्दर मुखाकति ।<br/>
कलीलो दिव्यता नै छ स्वर्गको मञ्जु पद्धति ॥<br/>
बास्ना त्यहाँ इन्द्रियमा घुसी आत्मा समाउँछ ।<br/>
वसन्त नित्य भै छैन लाग्दो चिच्याट चित्तमा ॥<br/>
हरिया नित्य छन्‌ पात श्वास वास समन्वित ।<br/>
सौन्दर्य नै पिई बन्ने राम्रा बान्की कलायुत ॥<br/>
मीठो शीतलतासाथ गानको मृदु गौरव ।<br/>
दिलै गद्‌गद पारेर पक्षी लिन्छ झुलीकन ॥<br/>
लहरा हाँगिएका छन्‌ नटी झैं चारु-भूषण ।<br/>
हरेक चाल आनन्द नाचे झैं पत्र भैकन ॥<br/>
पुष्पदार हरा हाँगा पन्ना कोमल पल्लव ।<br/>
हजार इन्दुका रश्मि पार्दछन्‌ राम-वैभव ॥<br/>
छैन बादल स्वर्गैमा पृथिवीको सिँगार त्यो ।<br/>
जल दिन्छ हवा खालि ज्योतिले शीतरश्मिको ॥<br/>
वृक्षले सिर्जना गर्छन्‌ ऋतुदार नयाँ रँग ।<br/>
विभिन्नता राख्नलाई दृश्यमा चारुतासँग ॥<br/>
कालै न छ जिते जस्तो छैन झैं परिवर्तन ।<br/>
खालि काल छ राखेको राख्न ताल र नर्तन ॥<br/>
जता हेर्‍यो उतै सुख्ख जुनेली बन्छ झल्मल ।<br/>
छैन ताप कतै चिन्ता आत्मा बल्दछ शीतल ॥<br/>
तर यस्तो शीतलता पृथिवीमा छ बाहिरी ।<br/>
दिलमा भित्र आत्मामा घुम्छ यो तर माधुरी ॥<br/>
<span style="display:inline-block; text-align:center; width:100% ;">(१६८)</span>
</p>
</div>
<p> <span/>
</p>
<div class="poem">
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>बनी मीठा बान्की सरस कलिला भै लहलह ।<br/>
<span class="mw-poem-indented" style="display: inline-block; margin-inline-start: 2em;">शिरा राम्रा पाई मधुर पतला स्निग्ध सतह ॥</span><br/>
जुनेली आभामा अलि अलि दिने चारु झलक ।<br/>
<span class="mw-poem-indented" style="display: inline-block; margin-inline-start: 2em;">रसीला राम्रा छन्‌ मधुमय सुगन्धी किसलय ॥</span><br/>
हिलेका हाँगामा मृदु अनिलले लोल ललित ।<br/>
<span class="mw-poem-indented" style="display: inline-block; margin-inline-start: 2em;">इशारा आनन्दीसरि सुख लिँदा शीतलसित ॥</span><br/>
छिटो ज्यूँदो मीठो सरसपनका कोमल मुना ।<br/>
<span class="mw-poem-indented" style="display: inline-block; margin-inline-start: 2em;">कतै झुप्पा झुप्पापसित चलिरहेछन्‌ छुनुमुना ॥</span><br/>
<span style="display:inline-block; text-align:center; width:100% ;">(१६९)</span><br/>
<br/>
त्यहाँका चाला नै रसमय उज्याला मृदुकला ।<br/>
<span class="mw-poem-indented" style="display: inline-block; margin-inline-start: 2em;">त्यहाँ छैनन्‌ केही विरह-गर्‍हुँगा भाव अमिला ॥</span><br/>
छ अस्तित्वै सत्‌ झैं पुलकमय रङ्गीन हलुका ।<br/>
<span class="mw-poem-indented" style="display: inline-block; margin-inline-start: 2em;">हुनू नै आनन्दी भजन कृति औ नृत्य र कला ॥</span><br/>
<span style="display:inline-block; text-align:center; width:100% ;">(१७०)</span><br/>
<br/>
लिपिन्छिन्‌ बास्नाले सरस छविले भूमि सिहँली ।<br/>
<span class="mw-poem-indented" style="display: inline-block; margin-inline-start: 2em;">फुलेका छन्‌ ढुङ्गा पनि कुसुम झैं कोमल त्यहाँ ॥</span><br/>
नसा राम्रा रङ्गी मृदुल ढँग हाँगा रसमय ।<br/>
<span class="mw-poem-indented" style="display: inline-block; margin-inline-start: 2em;">थुँगा झैं ढुङ्गामा विधुकर झझल्किन्छ मधुर ॥</span><br/>
<span style="display:inline-block; text-align:center; width:100% ;">(१७१)</span><br/>
<br/>
कतै ता बोल्ने छन्‌ तरु पनि मुनामा स्वर भरी ।<br/>
<span class="mw-poem-indented" style="display: inline-block; margin-inline-start: 2em;">झरेका अर्नाका निकट रजत-स्वादु लहरी ॥</span><br/>
छ छं छं छं छं छे सलिल स्वरमा गानतरल ।<br/>
<span class="mw-poem-indented" style="display: inline-block; margin-inline-start: 2em;">सधै नाची बोल्छन्‌ मुखरित हुँदा वृक्ष मृदुल ॥</span><br/>
<span style="display:inline-block; text-align:center; width:100% ;">(१७२)</span><br/>
<br/>
कुँदेका जस्ता छन्‌ दलहरु हरा बोटहरुका ।<br/>
<span class="mw-poem-indented" style="display: inline-block; margin-inline-start: 2em;">त्यहाँ ज्यादा देख्थे नृपति सुख चैतन्य तरुका ॥</span><br/>
नदेख्ने भै आँसु प्रखर दुखका पार्थिवकण ।<br/>
<span class="mw-poem-indented" style="display: inline-block; margin-inline-start: 2em;">सुधाले पोषेका तरुवर फुलेका सुखसँग ॥</span><br/>
<span style="display:inline-block; text-align:center; width:100% ;">(१७३)</span><br/>
<br/>
जहाँ जन्मै छैनन् मरणहरुको अन्त पनि नै ।<br/>
<span class="mw-poem-indented" style="display: inline-block; margin-inline-start: 2em;">जहाँ दुःखै छैनन्, कटु वचन काँढा पनि न छ ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>जहाँ सौन्दर्यैको मृदुलपन नै जीवन थियो ।<br/>
<span class="mw-poem-indented" style="display: inline-block; margin-inline-start: 2em;">त्यहाँ ती राजाको हृदय अलि आनन्दित भयो ॥</span><br/>
<span style="display:inline-block; text-align:center; width:100% ;">(१७४)</span><br/>
<br/>
टिपेका हाँगामा कुसुम कलिला हातहरुले ।<br/>
<span class="mw-poem-indented" style="display: inline-block; margin-inline-start: 2em;">न देखिन्थे चोटै मृदुलदल ज्यादै लघु भई ॥</span><br/>
त्यहाँ लागीहाल्थे त्वरित रसिला कुड्मलहरू ।<br/>
<span class="mw-poem-indented" style="display: inline-block; margin-inline-start: 2em;">हजारौं पत्तीका तहहरु लुकी गोलघरमा ॥</span><br/>
<span style="display:inline-block; text-align:center; width:100% ;">(१७५)</span><br/>
<br/>
कतै बास्नाका छन्‌ लहर रँगमा रम्‌रम हुने ।<br/>
<span class="mw-poem-indented" style="display: inline-block; margin-inline-start: 2em;">कतै ज्वाला बल्छन्‌ झिलमिल बनी फूल रँगिने ॥</span><br/>
यता यारिन्‌ फुल्छन्‌ सुरयुवतिका बोटहरुमा ।<br/>
<span class="mw-poem-indented" style="display: inline-block; margin-inline-start: 2em;">उता बोली फुल्छन्‌ मृदु कुसुमका ओठहरुमा ॥</span><br/>
<span style="display:inline-block; text-align:center; width:100% ;">(१७६)</span><br/>
<br/>
त्यहाँ चिल्ला चिल्ला सतह हरिया पुष्प तरुका ।<br/>
<span class="mw-poem-indented" style="display: inline-block; margin-inline-start: 2em;">हरा हाँगामा छन्‌ विविध चिडिया पुष्पसरिका ॥</span><br/>
भुवा राम्रा रङ्गी कलकल गरी कुञ्ज महिमा ।<br/>
<span class="mw-poem-indented" style="display: inline-block; margin-inline-start: 2em;">सदा गाई बस्ने मधुर स्वरका नृत्यहरुमा ॥</span><br/>
<span style="display:inline-block; text-align:center; width:100% ;">(१७७)</span><br/>
<br/>
उडी जाँदा ढल्की मधुर गतिले रङ्ग तलको ।<br/>
<span class="mw-poem-indented" style="display: inline-block; margin-inline-start: 2em;">भुवाका देखाई नजर लिइ राम्रा टलकका । ॥</span><br/>
बनाई चूँचूँले पवनकन आह्लादित सब ।<br/>
<span class="mw-poem-indented" style="display: inline-block; margin-inline-start: 2em;">उडेका फूलै झैं विहगहरुू बोल्थे नव नव ॥</span><br/>
<span style="display:inline-block; text-align:center; width:100% ;">(१७८)</span><br/>
<br/>
त्यहाँका पन्छीको गरिसकिनु के वर्णन छ र ?<br/>
<span class="mw-poem-indented" style="display: inline-block; margin-inline-start: 2em;">उज्याला स्वप्ना झैं चिरबिर गरी आठ प्रहर ॥</span><br/>
सबै छन्‌ जूनेली स्वर मुख लिई चन्द्रसँगमा ।<br/>
<span class="mw-poem-indented" style="display: inline-block; margin-inline-start: 2em;">कुरा गर्दा मीठा हृदयकन पोखेर रँगमा ॥</span><br/>
<span style="display:inline-block; text-align:center; width:100% ;">(१७९)</span><br/>
<br/>
भए बेला सुत्ने कुसुमहरुका पत्रहरुले ।<br/>
<span class="mw-poem-indented" style="display: inline-block; margin-inline-start: 2em;">सजाएका राम्रा नरम गुँडमा मस्त सुखले ॥</span><br/>
सुतेका हन्छन्‌ ती मधुर सपनामा कुसुम झैं ।<br/>
<span class="mw-poem-indented" style="display: inline-block; margin-inline-start: 2em;">स्वतन्त्रानन्दी भै निशि पनि नभै स्वर्गतिर ता ॥</span><br/>
<span style="display:inline-block; text-align:center; width:100% ;">(१८०)</span>
</p>
</div>
<p> <span/>
</p>
<div class="poem">
<p>त्यहाँ आँखामा छन्‌ चमक हँसिला दिव्य सुखका ।<br/>
<span class="mw-poem-indented" style="display: inline-block; margin-inline-start: 2em;">जहाँ व्याधा छैनन्‌, शरहरु न पुग्छन्‌ निठुरका ॥</span><br/>
खुलस्ती आनन्दी दिलभर भई कण्ठ भरिला ।<br/>
<span class="mw-poem-indented" style="display: inline-block; margin-inline-start: 2em;">त्यहाँ बोल्छन्‌ पन्छी मृदु किरणले प्रेरित भला ॥</span><br/>
<span style="display:inline-block; text-align:center; width:100% ;">(१८१)</span><br/>
<br/>
कन्याई चुच्चाले जिउतिर मिलाईकन भुवा ।<br/>
<span class="mw-poem-indented" style="display: inline-block; margin-inline-start: 2em;">गरी फर्फर्‌ राम्रो सुरभित चलाई मृदु हवा ॥</span><br/>
यसो तानी घाँटी लघु ढलक ली दृक्‌ चमकका ।<br/>
<span class="mw-poem-indented" style="display: inline-block; margin-inline-start: 2em;">हँसीला वाणीले हृदयकन छुन्छन्‌ कति निका ॥</span><br/>
<span style="display:inline-block; text-align:center; width:100% ;">(१८२)</span><br/>
<br/>
सफा ऊँचा मीठो विधुलसित आनन्द हलुका ।<br/>
<span class="mw-poem-indented" style="display: inline-block; margin-inline-start: 2em;">सूगन्धी ज्यूनाको रसमधुरता लीकन निको ॥</span><br/>
बने झैं हृद्‌वाणी पुलकित त्यहाँ प्राकृत ध्वनि ।<br/>
<span class="mw-poem-indented" style="display: inline-block; margin-inline-start: 2em;">सुखै झैं ज्यूनाको मुखरित छ हाँगाहरुमनि ॥</span><br/>
<span style="display:inline-block; text-align:center; width:100% ;">(१८३)</span><br/>
<br/>
यहाँका हावामा अमृत-रसको गन्ध हलुका ।<br/>
<span class="mw-poem-indented" style="display: inline-block; margin-inline-start: 2em;">यहाँका दृश्यैमा मधुर सुषमा फुल्दछ फिका ॥</span><br/>
यहाँका शब्दैमा दुखरहितताको मृदुपना ।<br/>
<span class="mw-poem-indented" style="display: inline-block; margin-inline-start: 2em;">छ झल्केकी बागै कलकल सुखाऽस्वादन घना ॥</span><br/>
<span style="display:inline-block; text-align:center; width:100% ;">(१८४)</span><br/>
<br/>
नयाँ बोली मीठा अवनितलमा नै नसुनिने ।<br/>
<span class="mw-poem-indented" style="display: inline-block; margin-inline-start: 2em;">नयाँ झल्का राम्रा उदधि पृथिवीबीच नहुने ॥</span><br/>
मसीना तृष्णाका सकलपन झैं शोभन मिही ।<br/>
<span class="mw-poem-indented" style="display: inline-block; margin-inline-start: 2em;">त्यहाँ क्यै पाइन्थ्यो जुन रहित भै दुःख छ मही ॥</span><br/>
<span style="display:inline-block; text-align:center; width:100% ;">(१८५)</span><br/>
<br/>
त्यहाँका फूलैमा रँगहरु नयाँ क्यै मधुरता ।<br/>
<span class="mw-poem-indented" style="display: inline-block; margin-inline-start: 2em;">नयाँ बान्की, अर्कै ढँग मृदुलता दिव्य हलुका ॥</span><br/>
छिनाले ब्रह्माको कनकमय मानो कुँदिइँदा ।<br/>
<span class="mw-poem-indented" style="display: inline-block; margin-inline-start: 2em;">बने झैं रेखा छन्‌ हृदयकन सन्तोष रहने ॥</span><br/>
<span style="display:inline-block; text-align:center; width:100% ;">(१८६)</span><br/>
<br/>
त्यहाँको सन्तोषै पनि न छ दिने श्रान्ति दिलमा ।<br/>
<span class="mw-poem-indented" style="display: inline-block; margin-inline-start: 2em;">छ यौटा नै बाँकी अब लघुसिँढी पूर्णतिरमा ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>भनी लाग्ने मीठो तवर मन सन्तुष्ट हुन गै ।<br/>
<span class="mw-poem-indented" style="display: inline-block; margin-inline-start: 2em;">रहोस्‌ अद्लीबद्ली विकसित रहून् रूपहरु झैं ॥</span><br/>
<span style="display:inline-block; text-align:center; width:100% ;">(१८७)</span><br/>
<br/>
"यही यौटै हो वा पर पनि कतै स्वर्ग छ" भनी ।<br/>
<span class="mw-poem-indented" style="display: inline-block; margin-inline-start: 2em;">त्यहाँ सोद्धा भन्छन्‌ सुरपति "हजारौं अझ पनि ॥</span><br/>
बनेका छन्‌ राम्रा प्रभृहृदयका दिव्य महिमा ।<br/>
<span class="mw-poem-indented" style="display: inline-block; margin-inline-start: 2em;">म जस्ता राजा छन्‌ कति कति महान्‌ विश्वभरमा ॥"</span><br/>
<span style="display:inline-block; text-align:center; width:100% ;">(१८८)</span><br/>
<br/>
कुनै पन्छी बोल्यो 'पिउ पिउ' कुनै चाँचर 'च च' ।<br/>
<span class="mw-poem-indented" style="display: inline-block; margin-inline-start: 2em;">कुनै 'कुर्‌ कुर्' लिन्थे हृदयसित प्रेमी प्रतिध्वनि ॥</span><br/>
कुनै "को हो को हो' कति 'कुलुलु" कोही 'कल कल' ।<br/>
<span class="mw-poem-indented" style="display: inline-block; margin-inline-start: 2em;">कनै 'चीँ चीँ कल्‌बुल्‌ चिरिरि चुइँ चूँ चूँ" प्रतिपल ॥</span><br/>
<span style="display:inline-block; text-align:center; width:100% ;">(१८९)</span><br/>
<br/>
कतै 'काफल्‌ काफल्‌' 'लहलह' कतै ता "चहचह' ।<br/>
<span class="mw-poem-indented" style="display: inline-block; margin-inline-start: 2em;">"झझिल्‌ झिल्‌' क्वै बोल्छन्‌ 'रुनुझुनु' कतै ता 'छुनुमुनु' ॥</span><br/>
कतै 'पासल्‌ पोसल्‌' 'पलपल कुकुल्‌ कुल्‌ मुनुमुनु ।'<br/>
<span style="display:inline-block; text-align:center; width:100% ;">(१९०)</span><br/>
<br/>
कतै झुल्दा पन्छी किसलय नयाँमा तह तह ।<br/>
<span class="mw-poem-indented" style="display: inline-block; margin-inline-start: 2em;">त्यसै हल्की हल्की मुखरित छ मीठो 'चह चह' ॥</span><br/>
"फफर्‌ फर्‌ फर' गर्छन्‌ विहग सब उड्दा वरिपरि ।<br/>
<span class="mw-poem-indented" style="display: inline-block; margin-inline-start: 2em;">त्यसै झारी धूलो सुरभित मजामा झरझरी ॥</span><br/>
<span style="display:inline-block; text-align:center; width:100% ;">(१९१)</span><br/>
<br/>
चरो इन्द्रेणीले नृपतिकन देखी चमकले ।<br/>
<span class="mw-poem-indented" style="display: inline-block; margin-inline-start: 2em;">'छ छं छं छं' बोल्यो जिउकन हिलाई भडकले ॥</span><br/>
फिँजायो लम्पङ्खे रँग ललित लामो झिलिमिली ।<br/>
<span class="mw-poem-indented" style="display: inline-block; margin-inline-start: 2em;">उडी चम्क्यो गम्क्यो जलबिच पस्यो झल्झल बली ॥</span><br/>
<span style="display:inline-block; text-align:center; width:100% ;">(१९२)</span><br/>
<br/>
त्यहाँ छन्‌ बाटूला मखमल मुनाको तट लिने ।<br/>
<span class="mw-poem-indented" style="display: inline-block; margin-inline-start: 2em;">गरा जस्ता राम्रा मरमर किनारा मृदुकने ॥</span><br/>
जडेका ढुङ्गा झैं झलझल जहाँ सैकत कणा ।<br/>
<span class="mw-poem-indented" style="display: inline-block; margin-inline-start: 2em;">सितारा झैं झल्झल्‌ लसित छ उज्यालो छविसँग ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>उज्याला बत्ती झैं लहर मणिका रङ्ग विविध ।<br/>
<span class="mw-poem-indented" style="display: inline-block; margin-inline-start: 2em;">झझल्‌ झल झल्‌ गर्छन्‌ विधुकर खुलाई बहुविध ॥</span><br/>
<span style="display:inline-block; text-align:center; width:100% ;">(१९३)</span><br/>
<br/>
कतै माला राम्रो जललल बनी झ्यालउपर ।<br/>
<span class="mw-poem-indented" style="display: inline-block; margin-inline-start: 2em;">शशीको ज्योत्स्ताको मणिमय उज्यालो छ लहर ॥</span><br/>
जहाँ झल्की शोभा मृदुवचनका रङ्गहरुमा ।<br/>
<span class="mw-poem-indented" style="display: inline-block; margin-inline-start: 2em;">परी हाँसी हेर्छन् तलतिर बनी दिव्य सपना ॥</span><br/>
<span style="display:inline-block; text-align:center; width:100% ;">(१९४)</span><br/>
<br/>
त्यहाँ खम्बा खम्बा छविमय अहा ! रत्नजडित ।<br/>
<span class="mw-poem-indented" style="display: inline-block; margin-inline-start: 2em;">सिँगारी राखिन्छन्‌ सुरकुसुमले सुन्दरसित ॥</span><br/>
जहाँ इन्द्रेणीको ढँग रँग लिने शीतल लव-<br/>
<span class="mw-poem-indented" style="display: inline-block; margin-inline-start: 2em;">हरू झल्कीमल्की लघुतवर झर्छन्‌ झलमल ॥</span><br/>
<span style="display:inline-block; text-align:center; width:100% ;">(१९५)</span><br/>
<br/>
त्यहाँका भै नै छन्‌ मृदुल मणिका सम्म सतह ।<br/>
<span class="mw-poem-indented" style="display: inline-block; margin-inline-start: 2em;">बिछाएका राम्रा मखमलहरू छन्‌ तह तह ॥</span><br/>
कतै बाटूला छत्‌ मरमर जडेका तर कहीं ।<br/>
<span class="mw-poem-indented" style="display: inline-block; margin-inline-start: 2em;">अनेकौं श्रेणी छन्‌ नृपकन दिने आसनहरू ॥</span><br/>
<span style="display:inline-block; text-align:center; width:100% ;">(१९६)</span><br/>
<br/>
त्यहाँ छन्‌ झल्केका कनकमय चौकोस हँसिला ।<br/>
<span class="mw-poem-indented" style="display: inline-block; margin-inline-start: 2em;">उठाएका बुट्टा झलमल बनेका मणि जडी ॥</span><br/>
उज्यालो गर्ने छन्‌ मणिहरु बडा झाडहरुमा ।<br/>
<span class="mw-poem-indented" style="display: inline-block; margin-inline-start: 2em;">त्यसै धप्‌धप्‌ गर्ने द्युतियुत कतै रङ्गहरुमा ॥</span><br/>
<span style="display:inline-block; text-align:center; width:100% ;">(१९७)</span><br/>
<br/>
थियो यौटा हीरा धपधप बलेको त्यस थल ।<br/>
<span class="mw-poem-indented" style="display: inline-block; margin-inline-start: 2em;">उज्यालो बत्ती झैं छविमय बनाई झलझल ॥</span><br/>
म त्यो हीरा पाऊँ यदि अवनिमा भूप सबको ।<br/>
<span class="mw-poem-indented" style="display: inline-block; margin-inline-start: 2em;">महासम्राटको नै मुकुटमणि बन्थें सहजमा ॥</span><br/>
<span style="display:inline-block; text-align:center; width:100% ;">(१९८)</span><br/>
<br/>
पुगे घुम्दै घुम्दै सुरपति र दुष्यन्त सँगमा ।<br/>
<span class="mw-poem-indented" style="display: inline-block; margin-inline-start: 2em;">उज्यालो नाचेको घरतिर बडो काँचमहल ॥</span><br/>
जुनेली शोभाको भुइँ झलकले निर्मल सफा ।<br/>
<span class="mw-poem-indented" style="display: inline-block; margin-inline-start: 2em;">घरै नै झल्केको स्फटिकभर हाँसीकन प्रभा ॥</span><br/>
<span style="display:inline-block; text-align:center; width:100% ;">(१९९)</span>
</p>
</div>
<p> <span/>
</p>
<div class="poem">
<p>त्यहाँ इच्छा जस्तो रँग दिन सजीलो हुन गई ।<br/>
<span class="mw-poem-indented" style="display: inline-block; margin-inline-start: 2em;">नीलो आस्मानी वा अरुण छवि वा रङ्ग हरियो ॥</span><br/>
लतामा लच्केको विविध मणिको झल्ल झलक ।<br/>
<span class="mw-poem-indented" style="display: inline-block; margin-inline-start: 2em;">मिलाई बस्नेछन्‌ सुरयुवति लुक्दै दिन टक ॥</span><br/>
<span style="display:inline-block; text-align:center; width:100% ;">(२००)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>भयो खेल त्यहाँ यौटा दुष्यन्तअघि अद्‌भुत ।<br/>
लम-कोसे मिही भौंका परीका नखरासित ॥<br/>
<span style="display:inline-block; text-align:center; width:100% ;">(२०१)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>अँध्यारो भो सारा महल पहिले शून्य हुन गो ।<br/>
<span class="mw-poem-indented" style="display: inline-block; margin-inline-start: 2em;">विनारूमै रङ्गै ध्वनि-रहित झैं सिर्जनअघि ॥</span><br/>
त्यहाँ झिल्झिल्‌ झिल्क्यो अनुपम उज्यालो मधुमय ।<br/>
<span class="mw-poem-indented" style="display: inline-block; margin-inline-start: 2em;">त्यही बन्दै आयो विधुवदन सङ्गीतसँगमा ॥</span><br/>
<span style="display:inline-block; text-align:center; width:100% ;">(२०२)</span><br/>
<br/>
थियो गाना मीठो मधुमय 'न हूँ हूँ बहुत म ।'<br/>
<span class="mw-poem-indented" style="display: inline-block; margin-inline-start: 2em;">भने झैं ढीलो भै किरण लहरी झैं रम रम ॥</span><br/>
अँध्यारो फाटे झैं मिरिमिरि भयो ठाउँहरुमा ।<br/>
<span class="mw-poem-indented" style="display: inline-block; margin-inline-start: 2em;">झिलिल्‌झिल्‌झिल्‌ झल्क्यो छवि विधुविना आकृतिविना ॥</span><br/>
<span style="display:inline-block; text-align:center; width:100% ;">(२०३)</span><br/>
<br/>
त्यहीं बन्दै आयो सरस मृदुरेखा र वदन ।<br/>
<span class="mw-poem-indented" style="display: inline-block; margin-inline-start: 2em;">'अहं' जस्तो मीठो लहरहरूमा झन्न झनन ॥</span><br/>
भयो सिङ्गो बान्की छविमय सबै इन्द्रियहरू ।<br/>
<span class="mw-poem-indented" style="display: inline-block; margin-inline-start: 2em;">बनेको लाएको वसन सुन झैं झल्मल हुने ॥</span><br/>
<span style="display:inline-block; text-align:center; width:100% ;">(२०४)</span><br/>
<br/>
बढी झन्क्यो गाना झननन सुधासिन्धु छवि झैं ।<br/>
<span class="mw-poem-indented" style="display: inline-block; margin-inline-start: 2em;">उदाएका देख्थे नृपवर महाविष्णु रवि झैं ॥</span><br/>
हजारौं पन्छीका मृदु स्वर तथा ज्योति लहर-<br/>
<span class="mw-poem-indented" style="display: inline-block; margin-inline-start: 2em;">हरूमा जागे झैं स्वरहरु उठे स्वादप्रहर ॥</span><br/>
<span style="display:inline-block; text-align:center; width:100% ;">(२०५)</span><br/>
<br/>
परी-पन्छी उड्छन्‌ मधुर रसनाका रवहरू ।<br/>
<span class="mw-poem-indented" style="display: inline-block; margin-inline-start: 2em;">प्रशंसा झैं गाई जलद-वसन-व्योम निकट ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>झिझिल्‌ झिल्झिल्‌ गर्दै अब सुरहरू जन्मन गए ।<br/>
<span class="mw-poem-indented" style="display: inline-block; margin-inline-start: 2em;">सबै जोडी भन्छन्‌ कर 'जय स्वयम्भो जय ! जय !'</span><br/>
सबै आँखा मिच्दा कर दुइ जुटेका सुर उठे ।<br/>
<span class="mw-poem-indented" style="display: inline-block; margin-inline-start: 2em;">गिर्‍यो पर्दा लामो जलदसरिको श्यामलपट ॥</span><br/>
<span style="display:inline-block; text-align:center; width:100% ;">(२०६)</span><br/>
<br/>
झर्‍यो राम्रो दोस्रो पट हरि थिए ध्यानसहित ।<br/>
<span class="mw-poem-indented" style="display: inline-block; margin-inline-start: 2em;">फुकी आयो यौटा कमल दिलको स्वप्नसहित ॥</span><br/>
त्यहाँ गाना जस्तो मधुर रसले बान्किन गई ।<br/>
<span class="mw-poem-indented" style="display: inline-block; margin-inline-start: 2em;">उठिन्‌ लक्ष्मी ब्यूँझी हँसमुख प्रभा झैं विभवकी ॥</span><br/>
<span style="display:inline-block; text-align:center; width:100% ;">(२०७)</span><br/>
<br/>
तिनी 'खै खै' भन्दै हरि बिउँझिए हात दुइका ।<br/>
<span class="mw-poem-indented" style="display: inline-block; margin-inline-start: 2em;">इशारा फैलाई तब निकट देखेर कमला ॥</span><br/>
"तिमी मेरी माया मसँग बस" भन्छन्‌ र कमला ।<br/>
<span class="mw-poem-indented" style="display: inline-block; margin-inline-start: 2em;">झुकी आँखा बन्छिन्‌ ललितवदनी लज्जतसँग ॥</span><br/>
<span style="display:inline-block; text-align:center; width:100% ;">(२०८)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>विष्णुले तब ती लक्ष्मीसाथ सोधे, 'तिमीकन ।<br/>
के के चाहिन्छ त्यो चाँडै पुर्‍याउँछु तिमी भन !"<br/>
<span style="display:inline-block; text-align:center; width:100% ;">(२०९)</span><br/>
<br/>
भन्दा ती कमला भन्छिन्‌ 'सिँगारहरु सुन्दर ।<br/>
प्रभुको प्रेमका निम्ति पाऊँ सज्न मनोहर ॥"<br/>
<span style="display:inline-block; text-align:center; width:100% ;">(२१०)</span><br/>
<br/>
त्यति भन्दा तब नभमा, झझल्ल झिल्किए तारा ।<br/>
रँग झल्के अवनि उठिन्‌ रम्य बने जगत्‌ तारा ॥<br/>
<span style="display:inline-block; text-align:center; width:100% ;">(२११)</span><br/>
<br/>
व्योमविहारी ग्रह उडुका स्वरूप देखिए झल्ल ।<br/>
प्राकृत ढङ्ग लिएका गतिमान्‌ रत्न भरी झलमल्ल ॥<br/>
<span style="display:inline-block; text-align:center; width:100% ;">(२१२)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>आँखाबाट छटा झिलिक्क हुन गो हाँसो भयो चन्द्रमा ।<br/>
<span class="mw-poem-indented" style="display: inline-block; margin-inline-start: 2em;">श्वासै वायु भयो सुगन्ध लहरी जो नन्छ हृत्‌केन्द्रमा ॥</span><br/>
नालाको टक भो नशा शिर भयो आकाशको गुम्मज ।<br/>
<span class="mw-poem-indented" style="display: inline-block; margin-inline-start: 2em;">बन्छन्‌ रोम अनेक शस्य कलिला गाला बने अम्बुज ॥</span><br/>
<span style="display:inline-block; text-align:center; width:100% ;">(२१३)</span>
</p>
</div>
<p> <span/>
</p>
<div class="poem">
<p>यस्ता ज्योति अनेक रङ्गहरुका झल्की उडी बन्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">लाखौं चीज अनेक रङ्गहरुका आश्चर्य जो बन्दछन्‌ ॥</span><br/>
पृथ्वीमा, प्रतिबिम्बि ती तर त्यसै व्यर्थै भए बन्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">आँखा मर्त्य र विष्णु देख्न नसकी अन्धा सबै बन्दछन्‌ ॥</span><br/>
<span style="display:inline-block; text-align:center; width:100% ;">(२१४)</span><br/>
<br/>
यस्तो सिर्जन-दृश्यवाद झरिगो पर्दा र नाचे नटी ।<br/>
<span class="mw-poem-indented" style="display: inline-block; margin-inline-start: 2em;">स्वर्वेश्याहरु फेरि त्यो महलमा झीना नचाई कटी ॥</span><br/>
कोही छंछम निर्झरी बनिगए कोही बने निम्नगा ।<br/>
<span class="mw-poem-indented" style="display: inline-block; margin-inline-start: 2em;">वल्लीतुल्य अरू, कुनै कुसुम झैं कोही शशी-वृत्तगा ॥</span><br/>
<span style="display:inline-block; text-align:center; width:100% ;">(२१५)</span><br/>
<br/>
यस्तो नृत्य सकेर सुन्दर यहाँ फुस्रो हुने वर्णन ।<br/>
<span class="mw-poem-indented" style="display: inline-block; margin-inline-start: 2em;">फर्के बागतिरै दुवै नृपति ती आनन्द पारी मन ॥</span><br/>
यौटी दिव्य ठिटी कुरङ्गनयनी छड्के गरी दर्शन ।<br/>
<span class="mw-poem-indented" style="display: inline-block; margin-inline-start: 2em;">दुष्यन्त प्रभुको मुहारतिरकी बन्दी प्रशंसा धन ॥</span><br/>
<span style="display:inline-block; text-align:center; width:100% ;">(२१६)</span><br/>
<br/>
सम्झी झट्ट शकुन्तला नयनले "को हो" भनी सत्त्वर ।<br/>
<span class="mw-poem-indented" style="display: inline-block; margin-inline-start: 2em;">हेरी शान्त भए थिएन त्यसमा त्यो प्रेम टूना तर ॥</span><br/>
के जित्थे सुरदेशका लघुपुरी त्यो मोहनी सुन्दर ।<br/>
<span class="mw-poem-indented" style="display: inline-block; margin-inline-start: 2em;">बिर्से तैपनि त्यो वियोग अघिको ती स्वर्गमा भै तर ॥</span><br/>
<span style="display:inline-block; text-align:center; width:100% ;">(२१७)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>प्रशंसा गरी नृत्यका बात धेर ।<br/>
<span class="mw-poem-indented" style="display: inline-block; margin-inline-start: 2em;">गरी फर्किए भूप हाम्रा नुहेर ॥</span><br/>
बिदा भैगए आइहाल्यो विमान ।<br/>
<span class="mw-poem-indented" style="display: inline-block; margin-inline-start: 2em;">झर्‍यो त्यो धरातर्फ गाएर गान ॥</span><br/>
<span style="display:inline-block; text-align:center; width:100% ;">(२१८)</span><br/>
<br/>
परीले सबै गान गाएर हेरे !<br/>
<span class="mw-poem-indented" style="display: inline-block; margin-inline-start: 2em;">झरे फूल माला त्यहाँ धेर बेर ॥</span><br/>
इशाराहरू गर्दथे देववर्ग ।<br/>
<span class="mw-poem-indented" style="display: inline-block; margin-inline-start: 2em;">बिदा गर्दथ्यो पुष्पको वृष्टि स्वर्ग ॥</span><br/>
<span style="display:inline-block; text-align:center; width:100% ;">(२१९)</span>
</p>
</div>
<p> <span/>
</p>
<div class="poem">
<p>महाराज दुष्यन्तका कीर्ति सारा ।<br/>
<span class="mw-poem-indented" style="display: inline-block; margin-inline-start: 2em;">सुनाएर त्यों सात संसारलाई ॥</span><br/>
बडा पङ्ख राम्रा उचालेर हाँकी ।<br/>
<span class="mw-poem-indented" style="display: inline-block; margin-inline-start: 2em;">झर्‍यो यान सङ्गीत मीठो बनेर ॥</span><br/>
<span style="display:inline-block; text-align:center; width:100% ;">(२२०)</span><br/>
<br/>
यता ओर्लिंदा भूप दुष्यन्तलाई ।<br/>
<span class="mw-poem-indented" style="display: inline-block; margin-inline-start: 2em;">धरा क्यै फिका लाग्न गो दृष्टिलाई ॥</span><br/>
त्यहाँ एक टूना उज्यालो हुनाले ।<br/>
<span class="mw-poem-indented" style="display: inline-block; margin-inline-start: 2em;">बन्यो स्वर्ग झैं सम्झनाले छुनाले ॥</span><br/>
<span style="display:inline-block; text-align:center; width:100% ;">(२२१)</span><br/>
<br/>
जसै मेघका भाँग छोडेर ओर्ले ।<br/>
<span class="mw-poem-indented" style="display: inline-block; margin-inline-start: 2em;">फुलेका उज्यालो प्रभाले छुनाले ॥</span><br/>
कहाँ दिव्य लावण्यकी मूर्ति होलिन्‌ ।<br/>
<span class="mw-poem-indented" style="display: inline-block; margin-inline-start: 2em;">भनी सोच्न लाग्दी भई कल्पनाले ॥</span><br/>
<span style="display:inline-block; text-align:center; width:100% ;">(२२२)</span><br/>
<br/>
भुलेका थिए स्वर्गमा त्यो वियोग ।<br/>
<span class="mw-poem-indented" style="display: inline-block; margin-inline-start: 2em;">फिर्‍यो दैन्य पृथ्वी नजीकै हुनाले ॥</span><br/>
नयाँ एक आशा मिलेको विषाद ।<br/>
<span class="mw-poem-indented" style="display: inline-block; margin-inline-start: 2em;">भने आँसु झल्का रँगी झल्कनाले ॥</span><br/>
<span style="display:inline-block; text-align:center; width:100% ;">(२२३)</span><br/>
<br/>
हजारौं थिए शैलका मञ्नु कृञ्ज ।<br/>
<span class="mw-poem-indented" style="display: inline-block; margin-inline-start: 2em;">उडी आउँछु स्वागती सम्झनाले ॥</span><br/>
हुनैपर्छ ती क्रूरताकी शिकार ।<br/>
<span class="mw-poem-indented" style="display: inline-block; margin-inline-start: 2em;">त्यहाँ प्रेमको तुल्य टूना हुनाले ॥</span><br/>
<span style="display:inline-block; text-align:center; width:100% ;">(२२४)</span><br/>
<br/>
जसै देखियो एक सौन्दर्य कुञ्ज ।<br/>
<span class="mw-poem-indented" style="display: inline-block; margin-inline-start: 2em;">नदीले चिरेको हरा दृश्य ताल ॥</span><br/>
सफा फेन रेखा झरेको घुमेर ।<br/>
<span class="mw-poem-indented" style="display: inline-block; margin-inline-start: 2em;">भयो नाग जस्तो दिशा उत्तरीय ॥</span><br/>
<span style="display:inline-block; text-align:center; width:100% ;">(२२५)</span><br/>
</p>
</div>
<p> <span/>
</p>
<div class="poem">
<p>बिहानी चराका पखेटा उज्याला ।<br/>
<span class="mw-poem-indented" style="display: inline-block; margin-inline-start: 2em;">कुनै स्वर्गको गुह्य चोरूँ भनेर ॥</span><br/>
लिई शीतथोपा उडेका नजीक ।<br/>
<span class="mw-poem-indented" style="display: inline-block; margin-inline-start: 2em;">बनी भान दिन्थे पुकारा गरेर ॥</span><br/>
<span style="display:inline-block; text-align:center; width:100% ;">(२२६)</span><br/>
<br/>
त्यही हो भनी सम्भिँदा हेमकूट ।<br/>
<span class="mw-poem-indented" style="display: inline-block; margin-inline-start: 2em;">जहाँ सूर्यको कान्ति बल्थ्यो सुवर्ण ॥</span><br/>
अनेकौं अरू शृङ्गको बीच साथी ।<br/>
<span class="mw-poem-indented" style="display: inline-block; margin-inline-start: 2em;">सुनौला चुचूराहरू बीच माथि ॥</span><br/>
<span style="display:inline-block; text-align:center; width:100% ;">(२२७)</span><br/>
<br/>
त्यहीं ओर्लिने आशयी भै विमान ।<br/>
<span class="mw-poem-indented" style="display: inline-block; margin-inline-start: 2em;">चल्यो त्यो दिशामा हवा शुद्ध खान ॥</span><br/>
जहाँ नीरका शिल्पकारीसमान ।<br/>
<span class="mw-poem-indented" style="display: inline-block; margin-inline-start: 2em;">थिए शैल चूडा सुनौला बिहान ॥</span><br/>
<span style="display:inline-block; text-align:center; width:100% ;">(२२८)</span><br/>
<br/>
कुटी एक आनन्दको चारु देखे ।<br/>
<span class="mw-poem-indented" style="display: inline-block; margin-inline-start: 2em;">पराले छ छाना झरी रङ्गिएको ॥</span><br/>
दुवै झ्यालवाला जहाँ देवदारु ।<br/>
<span class="mw-poem-indented" style="display: inline-block; margin-inline-start: 2em;">सियाका बनी चारु टुप्पा रहन्छन्‌ ॥</span><br/>
<span style="display:inline-block; text-align:center; width:100% ;">(२२९)</span><br/>
<br/>
सफा मर्मरे ठाउँमा स्निग्ध भूमि ।<br/>
<span class="mw-poem-indented" style="display: inline-block; margin-inline-start: 2em;">छ सम्म्याइएकी लगाएर बोट ॥</span><br/>
जहाँ फुल्छ झुप्पा बनी रम्य रङ्ग ।<br/>
<span class="mw-poem-indented" style="display: inline-block; margin-inline-start: 2em;">सफा पारिलो नेत्रले चुम्बिएर ॥</span><br/>
<span style="display:inline-block; text-align:center; width:100% ;">(२३०)</span><br/>
<br/>
हरा कोखमा बाष्पजाली उठेको ।<br/>
<span class="mw-poem-indented" style="display: inline-block; margin-inline-start: 2em;">पछ्यौराहरू लर्किए झैं झरेर ॥</span><br/>
पहाडी प्रसूनादि शृङ्गारवाली ।<br/>
<span class="mw-poem-indented" style="display: inline-block; margin-inline-start: 2em;">छ त्यो शैल शोभा बढी चारु हेर ॥</span><br/>
<span style="display:inline-block; text-align:center; width:100% ;">(२३१)</span>
</p>
</div>
<p> <span/>
</p>
<div class="poem">
<p>त्यहाँ शुभ्र सोताहरू खान पानी ।<br/>
<span class="mw-poem-indented" style="display: inline-block; margin-inline-start: 2em;">झरे झैं सफा बाग झैं देखिनाले ॥</span><br/>
जटाजूटका दिव्य ती कण्ठभूषा ।<br/>
<span class="mw-poem-indented" style="display: inline-block; margin-inline-start: 2em;">सुगन्धी फुली केश झैं धूर्जटीका ।</span><br/>
झरेतुल्य नाला थिए क्षेत्रमाथि ॥<br/>
<span style="display:inline-block; text-align:center; width:100% ;">(२३२)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>ओर्ल्यो दिव्य विमान शैल-शिरमा फाटेर हुस्सू अब ।<br/>
<span class="mw-poem-indented" style="display: inline-block; margin-inline-start: 2em;">देखिन्थ्यो तल दृश्य चार महिमा चीरा परी गौरव ॥</span><br/>
साना छन्‌ कुइरा यताउति अझै देखिन्छ नाला पनि ।<br/>
<span class="mw-poem-indented" style="display: inline-block; margin-inline-start: 2em;">झीनो बाफ उठेर मिर्मिर हुने क्यै वक्ररेखा बनी ॥</span><br/>
<span style="display:inline-block; text-align:center; width:100% ;">(२३३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>किरण सूर्यका प्रथम कोमल ।<br/>
<span class="mw-poem-indented" style="display: inline-block; margin-inline-start: 2em;">समर गर्दथे बाफका तल ॥</span><br/>
विविध रङ्गमा जुट्न गैकन ।<br/>
<span class="mw-poem-indented" style="display: inline-block; margin-inline-start: 2em;">ठाउँ ठाउँमा हृदयरञ्जन ॥</span><br/>
<span style="display:inline-block; text-align:center; width:100% ;">(२३४)</span><br/>
<br/>
अरुण कान्तिले वरुण-स्वप्नमा ।<br/>
<span class="mw-poem-indented" style="display: inline-block; margin-inline-start: 2em;">थोर बेरको मृदु विलास ली ॥</span><br/>
शुभ्रता लिँदा बिउँझिँदो जगत्‌-<br/>
<span class="mw-poem-indented" style="display: inline-block; margin-inline-start: 2em;">तुल्य दृश्य त्यो ललित देखियो ॥</span><br/>
<span style="display:inline-block; text-align:center; width:100% ;">(२३५)</span><br/>
<br/>
सलिलसुन्दरी त्वरित निम्नगा ।<br/>
<span class="mw-poem-indented" style="display: inline-block; margin-inline-start: 2em;">झलल भल्किइन् धवल रश्मिमा ॥</span><br/>
<span style="display:inline-block; text-align:center; width:100% ;">(२३६)</span><br/>
<br/>
कोरिई सफा लहलहाउँदा ।<br/>
<span class="mw-poem-indented" style="display: inline-block; margin-inline-start: 2em;">हरित खेतका कोण सुन्दर ॥</span><br/>
स्पष्ट बन्दछन्‌ प्रबलता लिँदो ।<br/>
<span class="mw-poem-indented" style="display: inline-block; margin-inline-start: 2em;">गगन दीपका धवल रश्मिमा ॥</span><br/>
<span style="display:inline-block; text-align:center; width:100% ;">(२३७)</span>
</p>
</div>
<p> <span/>
</p>
<div class="poem">
<p>स्मृतिपटप्रभाभित्र छेकिने ।<br/>
<span class="mw-poem-indented" style="display: inline-block; margin-inline-start: 2em;">यवनिका बनी वाष्पजालिनी ॥</span><br/>
दिल अचेतमा किरण मिर्मिर ।<br/>
<span class="mw-poem-indented" style="display: inline-block; margin-inline-start: 2em;">हटिसकी त्यहाँ स्पष्टता थियो ॥</span><br/>
<span style="display:inline-block; text-align:center; width:100% ;">(२३८)</span><br/>
<br/>
शीत बिन्दुका सार झल्मल ।<br/>
<span class="mw-poem-indented" style="display: inline-block; margin-inline-start: 2em;">अवनि बन्दछिन्‌ त्यो बिहानमा ॥</span><br/>
नयनबिन्दुका रङ्ग झल्कनै ।<br/>
<span class="mw-poem-indented" style="display: inline-block; margin-inline-start: 2em;">अवनिको थियो मधुरता त्यहाँ ॥</span><br/>
<span style="display:inline-block; text-align:center; width:100% ;">(२३९)</span><br/>
<br/>
रुनु पनि प्रियाका वियोगमा ।<br/>
<span class="mw-poem-indented" style="display: inline-block; margin-inline-start: 2em;">दिव्य माधुरीपूर्ण देखिने ॥</span><br/>
नेत्रमा लिई मधुर झल्झल ।<br/>
<span class="mw-poem-indented" style="display: inline-block; margin-inline-start: 2em;">सम्झना, रहे नृपति एकला ॥</span><br/>
<span style="display:inline-block; text-align:center; width:100% ;">(२४०)</span>
</p>
</div>
</div>
</div>
<div class="mw-references-wrap"><ol class="references" lang="ne">
<li id="cite_note-1"><span class="mw-cite-backlink"><a href="#cite_ref-1">↑</a></span> <span class="reference-text">काल्पनिक अग्न्यस्त्र ।</span>
</li>
</ol></div>
</div>
  </body>
</html>
