<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>पञ्चदश सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>पञ्चदश सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>विधुका कुलका शिरोमणि ।<br/>
<span class="mw-poem-indented" style="display: inline-block; margin-inline-start: 2em;">नृप छन्‌ फेरि प्रभा समुज्ज्वला ॥</span><br/>
सबतर्फ छ व्योमका मनि ।<br/>
<span class="mw-poem-indented" style="display: inline-block; margin-inline-start: 2em;">तिमिरै नाशिदिने महाकला ॥</span><br/>
<span style="display:inline-block; text-align:center; width:100% ;">(१)</span><br/>
<br/>
अब हेर उनै विषादले ।<br/>
<span class="mw-poem-indented" style="display: inline-block; margin-inline-start: 2em;">अति निस्तेज बनी पला पला ॥</span><br/>
मुखको छवि त्यो कहीं मिले ।<br/>
<span class="mw-poem-indented" style="display: inline-block; margin-inline-start: 2em;">'कति हुन्थ्यो सुख' भन्दछन्‌ त्यहाँ ॥</span><br/>
<span style="display:inline-block; text-align:center; width:100% ;">(२)</span><br/>
<br/>
जुन हात उदारतासँग ।<br/>
<span class="mw-poem-indented" style="display: inline-block; margin-inline-start: 2em;">धन दिन्थ्यो सबमा यथेष्ट नै ॥</span><br/>
दिन दान सिपालु बाहुली !<br/>
<span class="mw-poem-indented" style="display: inline-block; margin-inline-start: 2em;">अब भाग्दो छ उही निरन्तर ॥</span><br/>
<span style="display:inline-block; text-align:center; width:100% ;">(३)</span><br/>
<br/>
जब चन्द्र सुचारु तारक ।<br/>
<span class="mw-poem-indented" style="display: inline-block; margin-inline-start: 2em;">नभमा हास्य गरेर सुन्दर ॥</span><br/>
मृदु चम्चम ज्योति छर्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">छवि माग्छन्‌ नृपका दुवै कर ॥</span><br/>
<span style="display:inline-block; text-align:center; width:100% ;">(४)</span>
</p>
</div>
<p> <span/>
</p>
<div class="poem">
<p>जसनिम्ति वसुन्धरा सब ।<br/>
<span class="mw-poem-indented" style="display: inline-block; margin-inline-start: 2em;">पतिको मान दिई सिँगारिने ॥</span><br/>
उसनिम्ति छ शून्य नै सब ।<br/>
<span class="mw-poem-indented" style="display: inline-block; margin-inline-start: 2em;">नहुँदा आज शकुन्तला त्यहाँ ॥</span><br/>
<span style="display:inline-block; text-align:center; width:100% ;">(५)</span><br/>
<br/>
जसको विजयी छटा थियो ।<br/>
<span class="mw-poem-indented" style="display: inline-block; margin-inline-start: 2em;">अब आँखा जलले भिजाउँछन्‌ ॥</span><br/>
उरका सबका महारवि ।<br/>
<span class="mw-poem-indented" style="display: inline-block; margin-inline-start: 2em;">अब ती बादल झैं रसाउँछन्‌ ॥</span><br/>
<span style="display:inline-block; text-align:center; width:100% ;">(६)</span><br/>
<br/>
महलै पनि बिर्सिईकन ।<br/>
<span class="mw-poem-indented" style="display: inline-block; margin-inline-start: 2em;">घर छोडेर विलास औ धन ॥</span><br/>
तपका वनमा बसी तिनी ।<br/>
<span class="mw-poem-indented" style="display: inline-block; margin-inline-start: 2em;">अब भज्छन्‌ विरहानलाऽतप ॥</span><br/>
<span style="display:inline-block; text-align:center; width:100% ;">(७)</span><br/>
<br/>
पृथिवीभरका अधीश्वर ।<br/>
<span class="mw-poem-indented" style="display: inline-block; margin-inline-start: 2em;">जसका द्वार महेन्द्र आउँथे ॥</span><br/>
अब ती वनबीच एकला ।<br/>
<span class="mw-poem-indented" style="display: inline-block; margin-inline-start: 2em;">दिन नै याचक झैं बिताउँथे ॥</span><br/>
सपनासरि द्रव्य सुन्दर ।<br/>
<span class="mw-poem-indented" style="display: inline-block; margin-inline-start: 2em;">अब मागी वनकी शकुन्तला ॥</span><br/>
<span style="display:inline-block; text-align:center; width:100% ;">(८)</span><br/>
<br/>
कि त लाख रहेछ माधुरी ?<br/>
<span class="mw-poem-indented" style="display: inline-block; margin-inline-start: 2em;">वनकी ती दुहिताभरी त्यहाँ ?</span><br/>
सपयोधि सशस्य मेदिनी-<br/>
<span class="mw-poem-indented" style="display: inline-block; margin-inline-start: 2em;">कन त्यागी किन हिँड्दथे तिनी ?</span><br/>
<span style="display:inline-block; text-align:center; width:100% ;">(९)</span><br/>
<br/>
सब प्यास हटाउने नृप ।<br/>
<span class="mw-poem-indented" style="display: inline-block; margin-inline-start: 2em;">जनको स्वर्गसमान भूमिमा ॥</span><br/>
अब प्यास लिई नमेटिने ।<br/>
<span class="mw-poem-indented" style="display: inline-block; margin-inline-start: 2em;">किन दुःखी वनमा गई बने ?</span><br/>
<span style="display:inline-block; text-align:center; width:100% ;">(१०)</span>
</p>
</div>
<p> <span/>
</p>
<div class="poem">
<p>विधुको महिमा मनोहर-<br/>
<span class="mw-poem-indented" style="display: inline-block; margin-inline-start: 2em;">कन देखेर चकोर टोह्लिई ॥</span><br/>
कुन लिन्छ अनन्तको तृषा ।<br/>
<span class="mw-poem-indented" style="display: inline-block; margin-inline-start: 2em;">हिउँका ज्योति झरेर पीलिई ?</span><br/>
<span style="display:inline-block; text-align:center; width:100% ;">(११)</span><br/>
<br/>
अति सुन्दरका मुहारमा ।<br/>
<span class="mw-poem-indented" style="display: inline-block; margin-inline-start: 2em;">कुन टूना किन ईशले दिए ?</span><br/>
किन आँसु बनी मनोहर ।<br/>
<span class="mw-poem-indented" style="display: inline-block; margin-inline-start: 2em;">दुइ धारा सब जिन्दगी गए ?</span><br/>
<span style="display:inline-block; text-align:center; width:100% ;">(१२)</span><br/>
<br/>
कुन स्वर्ग छ रम्य रूपमा ?<br/>
<span class="mw-poem-indented" style="display: inline-block; margin-inline-start: 2em;">मुखरेखा किन हुन्छ अङ्कित ?</span><br/>
पटमा मुटुको निरन्तर ।<br/>
<span class="mw-poem-indented" style="display: inline-block; margin-inline-start: 2em;">रँग बढ्दो रसिलो तृषासित ॥</span><br/>
<span style="display:inline-block; text-align:center; width:100% ;">(१३)</span><br/>
<br/>
प्रभु मोहनबाट मोहनी ।<br/>
<span class="mw-poem-indented" style="display: inline-block; margin-inline-start: 2em;">मुटुमा बन्दछ धूप-दीप झैं ॥</span><br/>
प्रभु खोजिलिँदो जगत्‌ सब ।<br/>
<span class="mw-poem-indented" style="display: inline-block; margin-inline-start: 2em;">त्यसमै जीवनसार पाउँछ ॥</span><br/>
<span style="display:inline-block; text-align:center; width:100% ;">(१४)</span><br/>
<br/>
मन-मोहन पूर्ण चारुता ।<br/>
<span class="mw-poem-indented" style="display: inline-block; margin-inline-start: 2em;">मृदुरेखा मुखकी बनीकन ॥</span><br/>
मुटुमा दिन दिव्य चुम्बन ।<br/>
<span class="mw-poem-indented" style="display: inline-block; margin-inline-start: 2em;">कति टूनासरि छोप्तछे मन ॥</span><br/>
<span style="display:inline-block; text-align:center; width:100% ;">(१५)</span><br/>
<br/>
विरहै पनि जिन्दगीकन ।<br/>
<span class="mw-poem-indented" style="display: inline-block; margin-inline-start: 2em;">छ अनौठा सुखरूप व्यञ्जन ॥</span><br/>
जिउनै छ अतृप्त वाञ्छना ।<br/>
<span class="mw-poem-indented" style="display: inline-block; margin-inline-start: 2em;">सब खोज्छौं विधिको कला यही ॥</span><br/>
<span style="display:inline-block; text-align:center; width:100% ;">(१६)</span>
</p>
</div>
<p> <span/>
</p>
<div class="poem">
<p>अनि सुन्दरमा त सत्य नै ।<br/>
<span class="mw-poem-indented" style="display: inline-block; margin-inline-start: 2em;">नलिई दाग विरोधका कुनै ॥</span><br/>
झललल्ल झझल्किएसरि ।<br/>
<span class="mw-poem-indented" style="display: inline-block; margin-inline-start: 2em;">हुन गै चित्‌ गहिरो रसाउँछ ॥</span><br/>
<span style="display:inline-block; text-align:center; width:100% ;">(१७)</span><br/>
<br/>
दिलको कलिलो सुकेन्द्रमा ।<br/>
<span class="mw-poem-indented" style="display: inline-block; margin-inline-start: 2em;">छवि झल्कीकन फूल जन्मिए ॥</span><br/>
वनका सपनाहरूसरि ।<br/>
<span class="mw-poem-indented" style="display: inline-block; margin-inline-start: 2em;">अनि रोएर सुगन्ध जन्मिए ॥</span><br/>
<span style="display:inline-block; text-align:center; width:100% ;">(१८)</span><br/>
<br/>
रुन आउँदछौं यहाँ सब ।<br/>
<span class="mw-poem-indented" style="display: inline-block; margin-inline-start: 2em;">पृथिवीमा रुनकै विलास ली ॥</span><br/>
अनिवार्य अतृप्त कामना-<br/>
<span class="mw-poem-indented" style="display: inline-block; margin-inline-start: 2em;">हरुका नाद अतृप्त आश ली ॥</span><br/>
<span style="display:inline-block; text-align:center; width:100% ;">(१९)</span><br/>
<br/>
कुन चीज नपुग्दथ्यो अब ।<br/>
<span class="mw-poem-indented" style="display: inline-block; margin-inline-start: 2em;">सब संसार अहो ! मनाउँथ्यो ॥</span><br/>
जगतै वन भै तिनी तर ।<br/>
<span class="mw-poem-indented" style="display: inline-block; margin-inline-start: 2em;">अब छन्‌ दास भजेर सुन्दर ॥</span><br/>
<span style="display:inline-block; text-align:center; width:100% ;">(२०)</span><br/>
<br/>
"कुन ठाउँ तिमी शकुन्तला ।<br/>
<span class="mw-poem-indented" style="display: inline-block; margin-inline-start: 2em;">मुखले पुष्पहरू फुलाउँछ्यौ ?</span><br/>
अनि आँसु सिँगार पार्दछ्यौ ।<br/>
<span class="mw-poem-indented" style="display: inline-block; margin-inline-start: 2em;">स्मृतिको दिव्य सुगन्ध दीकन ?</span><br/>
<span style="display:inline-block; text-align:center; width:100% ;">(२१)</span><br/>
<br/>
वनकी दुहिता तिमी बनी ।<br/>
<span class="mw-poem-indented" style="display: inline-block; margin-inline-start: 2em;">वनका पत्रहरू हरासँग ॥</span><br/>
छल गर्न सिकी प्रसून झैं ।<br/>
<span class="mw-poem-indented" style="display: inline-block; margin-inline-start: 2em;">निकटै कुञ्जविषे हराउँछ्यौ ॥</span><br/>
<span style="display:inline-block; text-align:center; width:100% ;">(२२)</span>
</p>
</div>
<p> <span/>
</p>
<div class="poem">
<p>बिजुलीसरि झल्किने क्षण-<br/>
<span class="mw-poem-indented" style="display: inline-block; margin-inline-start: 2em;">भर नै फेरि बिलाउँदी त्यसै ॥</span><br/>
विरहाऽनलबीच बादल ।<br/>
<span class="mw-poem-indented" style="display: inline-block; margin-inline-start: 2em;">जलको जीवन झैं बनाउँछ्यौ ॥</span><br/>
<span style="display:inline-block; text-align:center; width:100% ;">(२३)</span><br/>
<br/>
यदि आँसु कणा भए सब ।<br/>
<span class="mw-poem-indented" style="display: inline-block; margin-inline-start: 2em;">छवि ताराहरुको झिलीमिली ॥</span><br/>
नभनिम्ति सिँगार पार्दथें ।<br/>
<span class="mw-poem-indented" style="display: inline-block; margin-inline-start: 2em;">तिमिराच्छन्न वियोग नैशमा ॥</span><br/>
<span style="display:inline-block; text-align:center; width:100% ;">(२४)</span><br/>
<br/>
तब पो गति यो वियोगको ।<br/>
<span class="mw-poem-indented" style="display: inline-block; margin-inline-start: 2em;">दुइ आँखासरि झल्मलाउँथे ॥</span><br/>
निशिमा परबाट भावना-<br/>
<span class="mw-poem-indented" style="display: inline-block; margin-inline-start: 2em;">हरु सेना स्मृति-तुल्य आउँथे ॥</span><br/>
<span style="display:inline-block; text-align:center; width:100% ;">(२५)</span><br/>
<br/>
कुन रुन्छ भनी कतातिर ।<br/>
<span class="mw-poem-indented" style="display: inline-block; margin-inline-start: 2em;">गह तिम्रा पनि क्यै रसाउँथे ॥</span><br/>
सब रातविषे सुधांशुको ।<br/>
<span class="mw-poem-indented" style="display: inline-block; margin-inline-start: 2em;">मुख जस्ती अलि क्यै चियाउँथ्यौ ॥</span><br/>
<span style="display:inline-block; text-align:center; width:100% ;">(२६)</span><br/>
<br/>
तर दूर तिमी कता कता ।<br/>
<span class="mw-poem-indented" style="display: inline-block; margin-inline-start: 2em;">नजिकै भैकन हाय ! बेपता ॥</span><br/>
जल जीवन हुन्छु हा ! म ता ।<br/>
<span class="mw-poem-indented" style="display: inline-block; margin-inline-start: 2em;">विरहैबीच बनेर बेपता ॥</span><br/>
तर आँसु अनेक झल्किँदा ।<br/>
<span class="mw-poem-indented" style="display: inline-block; margin-inline-start: 2em;">दिलले पाउँछ आफ्नु क्यै पता ॥</span><br/>
<span style="display:inline-block; text-align:center; width:100% ;">(२७)</span><br/>
<br/>
कसरी अति कोमलाङ्गिनी ।<br/>
<span class="mw-poem-indented" style="display: inline-block; margin-inline-start: 2em;">विधुकी खण्डसमान जन्मियौ ॥</span><br/>
सब दिव्य सुधा बनीकन ।<br/>
<span class="mw-poem-indented" style="display: inline-block; margin-inline-start: 2em;">छवि छाई भुवनाभिमोहन ॥</span><br/>
<span style="display:inline-block; text-align:center; width:100% ;">(२८)</span>
</p>
</div>
<p> <span/>
</p>
<div class="poem">
<p>जसरी तटमा बसी कुनै ।<br/>
<span class="mw-poem-indented" style="display: inline-block; margin-inline-start: 2em;">सब देख्छन्‌ विधु नै कणा कणा ॥</span><br/>
सब सैकतका भरी भरी ।<br/>
<span class="mw-poem-indented" style="display: inline-block; margin-inline-start: 2em;">गहमा आँसु लिई चकोरले ॥</span><br/>
म छु हेर ! उसै गरी सदा ।<br/>
<span class="mw-poem-indented" style="display: inline-block; margin-inline-start: 2em;">वनको छेउ हरा पयोधिमा ॥</span><br/>
कुसुमादिहरू सबै तिमी-<br/>
<span class="mw-poem-indented" style="display: inline-block; margin-inline-start: 2em;">सरि देख्ने विधु झैं शकुन्तला ॥</span><br/>
<span style="display:inline-block; text-align:center; width:100% ;">(२९)</span><br/>
<br/>
सपनासरि चट्ट झल्किई ।<br/>
<span class="mw-poem-indented" style="display: inline-block; margin-inline-start: 2em;">रसवाली मनको मुहारमा ॥</span><br/>
अब हाय कता रह्यौ तिमी ।<br/>
<span class="mw-poem-indented" style="display: inline-block; margin-inline-start: 2em;">म तृषानिम्ति वियोगभारमा ॥</span><br/>
<span style="display:inline-block; text-align:center; width:100% ;">(३०)</span><br/>
<br/>
क्षण नै गर्‍हुँका बनी गए ।<br/>
<span class="mw-poem-indented" style="display: inline-block; margin-inline-start: 2em;">अति ढीला नरमाइला पला ॥</span><br/>
कति सुस्त विषाद हिँड्दछ ।<br/>
<span class="mw-poem-indented" style="display: inline-block; margin-inline-start: 2em;">समयै बन्दछ क्रूर लङ्गडो ॥</span><br/>
<span style="display:inline-block; text-align:center; width:100% ;">(३१)</span><br/>
<br/>
दिलले दिलसाध पोख्नको ।<br/>
<span class="mw-poem-indented" style="display: inline-block; margin-inline-start: 2em;">रहरैमा जलभित्रभित्रको ॥</span><br/>
वन हेर ! खिजाउँदै थप्यो ।<br/>
<span class="mw-poem-indented" style="display: inline-block; margin-inline-start: 2em;">नव शृङ्गार प्रसूनपत्रमा ॥</span><br/>
<span style="display:inline-block; text-align:center; width:100% ;">(३२)</span><br/>
<br/>
रसिली कलिली प्रभामुखी ।<br/>
<span class="mw-poem-indented" style="display: inline-block; margin-inline-start: 2em;">हँसिली वन्य कलि प्रवातमा ॥</span><br/>
खँदिली सपना सुशिल्पित ।<br/>
<span class="mw-poem-indented" style="display: inline-block; margin-inline-start: 2em;">विधुकी खण्ड लुक्यौ कहाँ कहाँ ?</span><br/>
<span style="display:inline-block; text-align:center; width:100% ;">(३३)</span>
</p>
</div>
<p> <span/>
</p>
<div class="poem">
<p>विधुको सब सारले बनी ।<br/>
<span class="mw-poem-indented" style="display: inline-block; margin-inline-start: 2em;">हिउँ पग्लेसरि पग्लियौं कतै ?</span><br/>
वनमा कि प्रसूनमा कुनै ।<br/>
<span class="mw-poem-indented" style="display: inline-block; margin-inline-start: 2em;">मुटुमा चारु सुगन्ध नै बन्यौ ?</span><br/>
<span style="display:inline-block; text-align:center; width:100% ;">(३४)</span><br/>
<br/>
म फिँजाउँछु वाञ्छनाहरू ।<br/>
<span class="mw-poem-indented" style="display: inline-block; margin-inline-start: 2em;">वनमा छर्दछु बीज झैं नयाँ ॥</span><br/>
कुसुमाऽधरले तिनीहरू ।<br/>
<span class="mw-poem-indented" style="display: inline-block; margin-inline-start: 2em;">सब फैली मनका कुरा भनून्‌ ॥</span><br/>
<span style="display:inline-block; text-align:center; width:100% ;">(३५)</span><br/>
<br/>
मुटु चुम्बक बैंसकी नयाँ ।<br/>
<span class="mw-poem-indented" style="display: inline-block; margin-inline-start: 2em;">कलिला पातहरू फुकाउँदी ॥</span><br/>
गठिली, रस चन्द्रको लिँदी ।<br/>
<span class="mw-poem-indented" style="display: inline-block; margin-inline-start: 2em;">कलि राम्री कुन ठाउँमा लुक्यौ ?</span><br/>
<span style="display:inline-block; text-align:center; width:100% ;">(३६)</span><br/>
<br/>
तडपिन्छ भनी 'तिमी-तिमी' ।<br/>
<span class="mw-poem-indented" style="display: inline-block; margin-inline-start: 2em;">मुटु यी धड्कनले प्रतिक्षण ॥</span><br/>
विरहानल दिन्छ उष्णता ।<br/>
<span class="mw-poem-indented" style="display: inline-block; margin-inline-start: 2em;">जल होस्‌ शुष्क त ज्यून के पता ॥</span><br/>
<span style="display:inline-block; text-align:center; width:100% ;">(३७)</span><br/>
<br/>
नभमा जति तारका परी ।<br/>
<span class="mw-poem-indented" style="display: inline-block; margin-inline-start: 2em;">वनलीलाकन छन्‌ सिँगार झैं ॥</span><br/>
सब स्वर्गजुहार झैं हुँदा ।<br/>
<span class="mw-poem-indented" style="display: inline-block; margin-inline-start: 2em;">पनि तिम्रो महिमा छ चन्द्रिका ॥</span><br/>
<span style="display:inline-block; text-align:center; width:100% ;">(३८)</span><br/>
<br/>
मनलाइ रुलाउने तिमी-<br/>
<span class="mw-poem-indented" style="display: inline-block; margin-inline-start: 2em;">कन यादै नभई फुलाइ छ ॥</span><br/>
वनवायुहरू झुलाउँछन्‌ ।<br/>
<span class="mw-poem-indented" style="display: inline-block; margin-inline-start: 2em;">तर आँखा रसिलो मलाइ छ</span><br/>
<span style="display:inline-block; text-align:center; width:100% ;">(३९)</span>
</p>
</div>
<p> <span/>
</p>
<div class="poem">
<p>यति आँसु झरे मनोहर ।<br/>
<span class="mw-poem-indented" style="display: inline-block; margin-inline-start: 2em;">दृग मुक्तालव झैं बराबरी ॥</span><br/>
क्षणलाइ सिँगार सुन्दर ।<br/>
<span class="mw-poem-indented" style="display: inline-block; margin-inline-start: 2em;">दिनु जस्तो रुनु भो सुखै तर ॥</span><br/>
<span style="display:inline-block; text-align:center; width:100% ;">(४०)</span><br/>
<br/>
जुन भाव म प्रेम भन्दछु ।<br/>
<span class="mw-poem-indented" style="display: inline-block; margin-inline-start: 2em;">उसको निम्ति छ स्वर्ग झल्मल ॥</span><br/>
न त आँसु समान तारका ।<br/>
<span class="mw-poem-indented" style="display: inline-block; margin-inline-start: 2em;">किन बन्थे कण झैं सफा जल ॥</span><br/>
<span style="display:inline-block; text-align:center; width:100% ;">(४१)</span><br/>
<br/>
गति थोर विषादले भरी ।<br/>
<span class="mw-poem-indented" style="display: inline-block; margin-inline-start: 2em;">अनि जप्दै मनभित्र माधुरी ॥</span><br/>
रुनु सुन्दरता हुँदा यहाँ ।<br/>
<span class="mw-poem-indented" style="display: inline-block; margin-inline-start: 2em;">सुर ओर्ले तल प्रेमले भरी ॥</span><br/>
<span style="display:inline-block; text-align:center; width:100% ;">(४२)</span><br/>
<br/>
कि त आह अनेक कामना-<br/>
<span class="mw-poem-indented" style="display: inline-block; margin-inline-start: 2em;">हरु झीना जनले नदेखिने ॥</span><br/>
म प्रभात बनाउँ सुन्दरी ।<br/>
<span class="mw-poem-indented" style="display: inline-block; margin-inline-start: 2em;">तब छुन्थ्यौ कि तिमी वरीपरी ॥</span><br/>
<span style="display:inline-block; text-align:center; width:100% ;">(४३)</span><br/>
<br/>
मृदु विस्मृति नै विचार नै ।<br/>
<span class="mw-poem-indented" style="display: inline-block; margin-inline-start: 2em;">नगरी क्रूर कुटी बनाउँछ्यौ ॥</span><br/>
भ्रुकुटी दुइले म घायल ।<br/>
<span class="mw-poem-indented" style="display: inline-block; margin-inline-start: 2em;">क्षणलाई महिमा सुनाउँदै ॥</span><br/>
खबरै नमिलेर घुम्दछु ।<br/>
<span class="mw-poem-indented" style="display: inline-block; margin-inline-start: 2em;">वनमा कण्टकले बिझी रुँदै ॥</span><br/>
<span style="display:inline-block; text-align:center; width:100% ;">(४४)</span><br/>
<br/>
जलतीरअगाडि बस्दछ्यौ ।<br/>
<span class="mw-poem-indented" style="display: inline-block; margin-inline-start: 2em;">दिनको स्वर्णप्रभातमा तिमी ॥</span><br/>
कति आशचरा उडाउँदी ।<br/>
<span class="mw-poem-indented" style="display: inline-block; margin-inline-start: 2em;">सुन झैं प्रेम दृगार्द्र कालमा ॥</span><br/>
<span style="display:inline-block; text-align:center; width:100% ;">(४५)</span>
</p>
</div>
<p> <span/>
</p>
<div class="poem">
<p>तर प्रेम सुगन्ध झैं मिही ।<br/>
<span class="mw-poem-indented" style="display: inline-block; margin-inline-start: 2em;">बहुतै पत्र लिएर छोपिँदो ॥</span><br/>
तहमा कलिला फुकी फुकी ।<br/>
<span class="mw-poem-indented" style="display: inline-block; margin-inline-start: 2em;">छ खुला बन्न असम्भवै हुँदो ॥</span><br/>
<span style="display:inline-block; text-align:center; width:100% ;">(४६)</span><br/>
<br/>
भँवरा म बनेर आउँथे ।<br/>
<span class="mw-poem-indented" style="display: inline-block; margin-inline-start: 2em;">यदि यो देह म पाउँ बद्लिन ॥</span><br/>
दुइ कानविषे सुनाउँथें ।<br/>
<span class="mw-poem-indented" style="display: inline-block; margin-inline-start: 2em;">मधुरो प्रेम प्रशस्त भुन्भुन ॥</span><br/>
<span style="display:inline-block; text-align:center; width:100% ;">(४७)</span><br/>
<br/>
जसको अघि मर्नु स्वर्ग छ ।<br/>
<span class="mw-poem-indented" style="display: inline-block; margin-inline-start: 2em;">'न छु प्रेमी' सब कल्पको भनी ॥</span><br/>
उनलाइ न प्रेम याद छ ।<br/>
<span class="mw-poem-indented" style="display: inline-block; margin-inline-start: 2em;">जगतैको जुन प्रेमको धनी ॥</span><br/>
<span style="display:inline-block; text-align:center; width:100% ;">(४८)</span><br/>
<br/>
बनबादलबाट पुष्पको ।<br/>
<span class="mw-poem-indented" style="display: inline-block; margin-inline-start: 2em;">मृदु शोभा बिजुली बने तिमी ॥</span><br/>
झललल्ल खुली मरुस्थल ।<br/>
<span class="mw-poem-indented" style="display: inline-block; margin-inline-start: 2em;">म बनी चातक प्यूँदथें सुधा ॥</span><br/>
<span style="display:inline-block; text-align:center; width:100% ;">(४९)</span><br/>
<br/>
सपनाहरुमा मिहीसँग ।<br/>
<span class="mw-poem-indented" style="display: inline-block; margin-inline-start: 2em;">यदि यो भाव घुसे दिई रँग ॥</span><br/>
बिउँझी विरही दुखीकन ।<br/>
<span class="mw-poem-indented" style="display: inline-block; margin-inline-start: 2em;">अलि दिन्थ्यौ स्मृतिको फिका धन !</span><br/>
<span style="display:inline-block; text-align:center; width:100% ;">(५०)</span><br/>
<br/>
अलि गुञ्जनसाथ प्रेमको ।<br/>
<span class="mw-poem-indented" style="display: inline-block; margin-inline-start: 2em;">लिन टूनाहरुको कुनै सही ॥</span><br/>
अलि त्यो शिरको हिलाइले ।<br/>
<span class="mw-poem-indented" style="display: inline-block; margin-inline-start: 2em;">कुसुमी ढङ्ग लिँदी मनोहर ॥</span><br/>
महदार मुहारकी तिमी ।<br/>
<span class="mw-poem-indented" style="display: inline-block; margin-inline-start: 2em;">यदि बोली नबनी सही सरि ॥</span><br/>
<span style="display:inline-block; text-align:center; width:100% ;">(५१)</span>
</p>
</div>
<p> <span/>
</p>
<div class="poem">
<p>मुसकान लिएर मोहन ।<br/>
<span class="mw-poem-indented" style="display: inline-block; margin-inline-start: 2em;">मुखले 'हुन्छ बुझें' भनीकन ॥</span><br/>
म हजार वसन्तको रस ।<br/>
<span class="mw-poem-indented" style="display: inline-block; margin-inline-start: 2em;">लिन बन्थें सुखले मदालस ॥</span><br/>
<span style="display:inline-block; text-align:center; width:100% ;">(५२)</span><br/>
<br/>
तर यादबिना मनोहर ।<br/>
<span class="mw-poem-indented" style="display: inline-block; margin-inline-start: 2em;">निठुरी रूपसमान छौ तिमी ॥</span><br/>
वनकी सुषमा, महाधन ।<br/>
<span class="mw-poem-indented" style="display: inline-block; margin-inline-start: 2em;">म गरीबै जन नै छु यो दिन ॥"</span><br/>
<span style="display:inline-block; text-align:center; width:100% ;">(५३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>यस्तै रोदन ली मनैमनमहाँ बोली फुटाईकन ।<br/>
<span class="mw-poem-indented" style="display: inline-block; margin-inline-start: 2em;">गर्दा पुष्प र पत्रदार वनमा प्रेमाभिसम्बोधन ॥</span><br/>
खोजीका दिल ती अनेक क्षणका रङ्गीन भावादिले ।<br/>
<span class="mw-poem-indented" style="display: inline-block; margin-inline-start: 2em;">यौटै चित्र सिँगार्दथे हृदयको त्यो दिव्य शाकुन्तल ॥</span><br/>
<span style="display:inline-block; text-align:center; width:100% ;">(५४)</span><br/>
<br/>
तृष्णा दर्शनको बनेर घन झैं सान्निध्यकी चन्द्रिका-<br/>
<span class="mw-poem-indented" style="display: inline-block; margin-inline-start: 2em;">लाई छोप्न तयार भै जलभरी बन्दी थिई बाफ झैं ॥</span><br/>
जो ज्योत्स्ना-निहिता थिइन्‌ स्मृतिपरी खुल्दी तिनैको छवि ।<br/>
<span class="mw-poem-indented" style="display: inline-block; margin-inline-start: 2em;">मानो बादलखण्ड झैं हुन गयो दुःखार्त उल्लासले ॥</span><br/>
<span style="display:inline-block; text-align:center; width:100% ;">(५५)</span><br/>
<br/>
जो आए वनमा कुरङ्गहरुका तेजी शिकारी बनी ।<br/>
<span class="mw-poem-indented" style="display: inline-block; margin-inline-start: 2em;">ती आफैं अब छन्‌ शिकार वनमा राम्री कुरङ्गीतिर ॥</span><br/>
निस्तेजी गहिरो विषाद मनमा काँढाहरूले बिझ्यो ।<br/>
<span class="mw-poem-indented" style="display: inline-block; margin-inline-start: 2em;">आगो जल्न तयार हुन्छ मनमा वर्षेर ती बच्दछन्‌ ॥</span><br/>
<span style="display:inline-block; text-align:center; width:100% ;">(५६)</span><br/>
<br/>
मानो त्यो स्मृति बन्छ बादलविषे छीटो बिजूलीसरि ।<br/>
<span class="mw-poem-indented" style="display: inline-block; margin-inline-start: 2em;">झिल्‌ झिल्‌ पर्दछ व्योममा हृदयको पार्दै अध्यारो पछि ॥</span><br/>
बल्दा विश्व झलल्ल बन्छ शुरुमा धप्केर अल्प क्षण ।<br/>
<span class="mw-poem-indented" style="display: inline-block; margin-inline-start: 2em;">निभ्दा 'ह्वैन' भनी 'समीप' मनमा गाढा भई शून्यता ॥</span><br/>
<span style="display:inline-block; text-align:center; width:100% ;">(५७)</span>
</p>
</div>
<p> <span/>
</p>
<div class="poem">
<p>धेरै आँसु बफाउँदा जल बने स्वर्ण प्रभातैअघि ।<br/>
<span class="mw-poem-indented" style="display: inline-block; margin-inline-start: 2em;">लाए शीत सिँगार पुष्पहरुले गर्दा पखेटा हिली ॥</span><br/>
प्रेमै दिव्य सुवर्ण मेघसरि भो काहीं धपक्कै जल्यो ।<br/>
<span class="mw-poem-indented" style="display: inline-block; margin-inline-start: 2em;">काहीं खाक झलक्क भै फुलि उठ्यो ती भूप हृद्‌-व्योममा ॥</span><br/>
<span style="display:inline-block; text-align:center; width:100% ;">(५८)</span><br/>
<br/>
खोलातुल्य बने अनन्त लहरी त्यो मालिनीतीरमा ।<br/>
<span class="mw-poem-indented" style="display: inline-block; margin-inline-start: 2em;">ब्यूँझी प्रेम प्रभातबाट रसिलो प्रश्वास खोज्ने बनी ॥</span><br/>
मीठो गुन्गुनले चले लहर ती छाया लिई स्वर्गको ।<br/>
<span class="mw-poem-indented" style="display: inline-block; margin-inline-start: 2em;">राम्रो रूप शकुन्तला युवतिको मानो उषा झैं हुँदा ॥</span><br/>
<span style="display:inline-block; text-align:center; width:100% ;">(५९)</span><br/>
<br/>
आँखा ती मनका चियाउन सदा प्यासी बनेका थिए ।<br/>
<span class="mw-poem-indented" style="display: inline-block; margin-inline-start: 2em;">मानो प्रात प्रभा झलक्क पहिली हेर्थी कुनै झ्यालमा ॥</span><br/>
हेर्दै याद बिना निदालु युवतिलाई उ उठ्नै अघि ।<br/>
<span class="mw-poem-indented" style="display: inline-block; margin-inline-start: 2em;">मीठो स्वप्न त्यजेर पङ्खहरुका गाना सुनी व्यूँझिँदी ॥</span><br/>
<span style="display:inline-block; text-align:center; width:100% ;">(६०)</span><br/>
<br/>
बस्दी लज्जतले ढलक्क तकिया गाला मिलाईकन ।<br/>
<span class="mw-poem-indented" style="display: inline-block; margin-inline-start: 2em;">सुत्दीको महिमा अलौकिक यसो हेरूँ भनी मोहन ॥</span><br/>
त्यस्तै भै अब कल्पना किरणले कोही चियाऊँसरि ।<br/>
<span class="mw-poem-indented" style="display: inline-block; margin-inline-start: 2em;">खोज्छे ठाउँ महीरुहादिहरुको शोभा हरामा चढी ॥</span><br/>
<span style="display:inline-block; text-align:center; width:100% ;">(६१)</span><br/>
<br/>
घुड्को एक घुटुक्क झैं भलकको आत्मा रसाईकन ।<br/>
<span class="mw-poem-indented" style="display: inline-block; margin-inline-start: 2em;">मिल्ने आश गरेर ती नृप रहे खोजी बहाना कुनै ॥</span><br/>
पाएनन्‌ तर क्यै कुरा र सँगको साथी ठट्यौलोकन ।<br/>
<span class="mw-poem-indented" style="display: inline-block; margin-inline-start: 2em;">सोधे "एक उपाय क्यै भन सखे मिल्ने हरे ! दर्शन ॥</span><br/>
<span style="display:inline-block; text-align:center; width:100% ;">(६२)</span><br/>
<br/>
ती राम्री मृदृता सलक्क जिउकी आँखा दुवैकी निशा ।<br/>
<span class="mw-poem-indented" style="display: inline-block; margin-inline-start: 2em;">बास्नादार मिठास वन्य-रसकी, हावाहरूको सुख ॥</span><br/>
बोल्दी ती चिडिया हरा भुवनका, बास्ना घुसेकी दिल ।<br/>
<span class="mw-poem-indented" style="display: inline-block; margin-inline-start: 2em;">ती पुष्टा मृदुकोपिला तहतहै स्वप्नाहरू फैलिँदी ॥</span><br/>
<span style="display:inline-block; text-align:center; width:100% ;">(६३)</span>
</p>
</div>
<p> <span/>
</p>
<div class="poem">
<p>लाली थोर गुलाबकी वदनमा श्रीतुल्य वासन्तिकी ।<br/>
<span class="mw-poem-indented" style="display: inline-block; margin-inline-start: 2em;">लज्जादार प्रसून लज्जत लिने लालित्य झैं लोककी ॥</span><br/>
आत्माकी अति तृप्त ती प्रभुजिको सौन्दर्यको सिर्जना ।<br/>
<span class="mw-poem-indented" style="display: inline-block; margin-inline-start: 2em;">ती आभा विधुकी झरीपछि कतै खुल्ने कुनै जुक्ति के ?"</span><br/>
<span style="display:inline-block; text-align:center; width:100% ;">(६४)</span><br/>
<br/>
कतै वल्लीलाई कसुमहरुकी चन्द्रछविमा ।<br/>
<span class="mw-poem-indented" style="display: inline-block; margin-inline-start: 2em;">त्यसै सुत्दी देखी पवन पनि सुत्दा विपिनमा ॥</span><br/>
अनेकौं छायाले भुइँकन दिँदा भूषणहरू ।<br/>
<span class="mw-poem-indented" style="display: inline-block; margin-inline-start: 2em;">उनी सोध्थे "सुत्छ्यौ मकन नदिई नींद निठुरी ?"</span><br/>
<span style="display:inline-block; text-align:center; width:100% ;">(६५)</span><br/>
<br/>
चराले बोल्दामा पिउ पिउ गरी पुष्पधनमा ।<br/>
<span class="mw-poem-indented" style="display: inline-block; margin-inline-start: 2em;">"तँ बुझ्छस्‌ के मेरो मन अलिकति प्रेम-क्षणमा ॥"</span><br/>
भनी सोद्धै भन्छन्‌ रवहरु सुनेकी तर तिनी ।<br/>
<span class="mw-poem-indented" style="display: inline-block; margin-inline-start: 2em;">सचेता बन्छिन्‌ ती नृपति छ विलौनामय भनी ॥</span><br/>
<span style="display:inline-block; text-align:center; width:100% ;">(६६)</span><br/>
<br/>
बोल्दा प्रात विहङ्ग कण्ठ रँगिलो, ऊषा विहारी दृग ।<br/>
<span class="mw-poem-indented" style="display: inline-block; margin-inline-start: 2em;">तेजीलो नरमी भुवा उरभरी लाम्चो उठेको अलि ॥</span><br/>
मीठो ढुक्ढुकले सुबोल नभको देखेर शोभा नव ।<br/>
<span class="mw-poem-indented" style="display: inline-block; margin-inline-start: 2em;">जिह्वा पल्लव-कम्पले सरस भै बोल्दो वसन्ती दिल ॥</span><br/>
<span style="display:inline-block; text-align:center; width:100% ;">(६७)</span><br/>
<br/>
त्यो भै चारु प्रशाख नीड हरियोनेरै बसी प्रातको ।<br/>
<span class="mw-poem-indented" style="display: inline-block; margin-inline-start: 2em;">शोभाले छविको उडूँसरि हुँदो बोलेर मीठा कुरा ॥</span><br/>
त्यस्तो पङ्ख रँगीनको वन-शिशु प्रारम्भको गानमा ।<br/>
<span class="mw-poem-indented" style="display: inline-block; margin-inline-start: 2em;">देखी ती नृप भन्दछन्‌- "विपिनका शाकुन्तशोभा तँ जा ॥</span><br/>
<span style="display:inline-block; text-align:center; width:100% ;">(६८)</span><br/>
<br/>
भन्दे दिव्य सँगीसितै यति करा यौटा छ दुःखी यहाँ ।<br/>
<span class="mw-poem-indented" style="display: inline-block; margin-inline-start: 2em;">प्रेमी आर्त प्रकाशभीरु जलले बोल्ने, भिजेको दृग ॥</span><br/>
त्यो तिम्रो दिलको अनन्त विरही दानाहरू बर्बर ।<br/>
<span class="mw-poem-indented" style="display: inline-block; margin-inline-start: 2em;">झारी हिँड्छ प्रसूनमा र दिलको बास्ना त्यहाँ भर्दछ ॥</span><br/>
यौटै पुष्प टिपेर च्यात करले हेरी फुलेको उर ।<br/>
<span class="mw-poem-indented" style="display: inline-block; margin-inline-start: 2em;">बास्ना मात्र सुँघेर त्यो बुझ तिमी कस्तो छ प्रेमातुर ॥"</span><br/>
<span style="display:inline-block; text-align:center; width:100% ;">(६९)</span>
</p>
</div>
<p> <span/>
</p>
<div class="poem">
<p>राम्रा नव्य प्रवालका रँग मुना रेखा मिलेका मिही ।<br/>
<span class="mw-poem-indented" style="display: inline-block; margin-inline-start: 2em;">चिल्ला चित्त खिँचीलिने चपलता चम्काउने चारुता ॥</span><br/>
बोलीतुल्य विकासशील मनमा लाग्ने मुनाका अघि ।<br/>
<span class="mw-poem-indented" style="display: inline-block; margin-inline-start: 2em;">भन्थे "बोलन बोल हे अधरहो ! के भन्दछिन्‌ हृद्छवि ॥"</span><br/>
<span style="display:inline-block; text-align:center; width:100% ;">(७०)</span><br/>
<br/>
देख्दा ती नृपको दशा विपिनमा सासैपिछे सम्झना ।<br/>
<span class="mw-poem-indented" style="display: inline-block; margin-inline-start: 2em;">रोएकी मनमा मलीनपनले डेरा लिएकी दशा-</span><br/>
लाई आज भुलाउने छ बढिया भन्ने ठट्यौली सँगी ।<br/>
<span class="mw-poem-indented" style="display: inline-block; margin-inline-start: 2em;">सोची धेर उपाय भर्तृहरिको दृष्टान्त पाईकन ॥</span><br/>
पोल्टाभित्र मकै लिईकन बुजा हाल्दो रुँदै बस्तछ ।<br/>
<span class="mw-poem-indented" style="display: inline-block; margin-inline-start: 2em;">बूढो घुँक्क गरेर 'सुँक्क' सँगमा आँखा भिजाईकन ॥</span><br/>
<span style="display:inline-block; text-align:center; width:100% ;">(७१)</span><br/>
<br/>
आएको नृप देख्छ त्यो निकटमा "बाबा मरें नी उहूँ !<br/>
<span class="mw-poem-indented" style="display: inline-block; margin-inline-start: 2em;">छाती पोल्दछ बिझ्छ हाय ! मुटु नै बेथा कहाँ यो कहूँ ॥"</span><br/>
भन्दै विकृत चेहरासित बसी आँखा चुहाईकन ।<br/>
<span class="mw-poem-indented" style="display: inline-block; margin-inline-start: 2em;">धाराले पनि नाटकीय नृपमा आफ्नो दशा-दर्शन ॥</span><br/>
देखाईकन भन्छ "लौन म मरें यो भित्रको कष्टले ।"<br/>
<span class="mw-poem-indented" style="display: inline-block; margin-inline-start: 2em;">"के भो के ?" भनि सोद्धछन्‌ नृपतिले "के पिर्छ के दुष्टले ॥</span><br/>
<span style="display:inline-block; text-align:center; width:100% ;">(७२)</span><br/>
<br/>
भो भो हाय नबोल दौँतरि ! तिमी पोल्यो नि पोल्यो मुटु ।<br/>
<span class="mw-poem-indented" style="display: inline-block; margin-inline-start: 2em;">फूलै बन्दछ, गन्ध जल्छ, रँगले डस्छन्‌ हवा पोल्दछ ॥</span><br/>
जूनै अग्नि भयो मसी निशि भयो कालो वियोगी मसी ।<br/>
<span class="mw-poem-indented" style="display: inline-block; margin-inline-start: 2em;">दुःखै हुन्छ समुद्र तैपनि कुनै देख्दैन मेरो दशा ॥"</span><br/>
<span style="display:inline-block; text-align:center; width:100% ;">(७३)</span><br/>
<br/>
"त्यस्तो दुःख भएछ ए ! बहुत नै पीडा भएझैं गर्‍यौ ।<br/>
<span class="mw-poem-indented" style="display: inline-block; margin-inline-start: 2em;">थोरै मात्र बताइदेउन सखे ! के वेदनामा पर्‍यौ ?"</span><br/>
भन्दै मुस्मुस हास्यसाथ नृपले सोद्धा उ भन्दो भयो ।<br/>
<span class="mw-poem-indented" style="display: inline-block; margin-inline-start: 2em;">"दोटै अक्षर छन्‌ सुवर्ण रँगका छातीविषे सुन्दर ॥</span><br/>
जो देखें सब स्वर्गका विहग नै बोल्थे मिली सत्वर ।"<br/>
<span style="display:inline-block; text-align:center; width:100% ;">(७४)</span>
</p>
</div>
<p> <span/>
</p>
<div class="poem">
<p>"के हो शीघ्र बता न ! आर्त भँडुवा" भन्दा 'उहूहू' गरी ।<br/>
<span class="mw-poem-indented" style="display: inline-block; margin-inline-start: 2em;">बोल्यो कष्ट बढेसमान करले छामेर छातीकन ॥</span><br/>
"के सुन्छौ अब दौंतरी ? विरहमा आफैं परौला तिमी ।<br/>
<span class="mw-poem-indented" style="display: inline-block; margin-inline-start: 2em;">हा ! शोभा सब देशकी मृदुमुखी हा ! सुन्दरी कज्जला ॥</span><br/>
<span style="display:inline-block; text-align:center; width:100% ;">(७५)</span><br/>
<br/>
भो भो भन्दिनँ भन्छ" फेरि "नभने राम्रो बरू भन्दिनँ ।"<br/>
<span class="mw-poem-indented" style="display: inline-block; margin-inline-start: 2em;">"कस्ती त्यो छ त" सोद्धछन्‌ नृपतिले "के अप्सरा हो भन ?"</span><br/>
"माटो झैं जिउ छन्‌ अरू युवतिका ! पाकी उज्याली सफा ।<br/>
<span class="mw-poem-indented" style="display: inline-block; margin-inline-start: 2em;">लालीदार मुहार सुन्दर अहा ! क्या गाजले छन्‌ तिनी ॥</span><br/>
बान्की सुन्दर बाटुलो र गठिलो बैंसे मजा चट्ट झैं ।<br/>
<span class="mw-poem-indented" style="display: inline-block; margin-inline-start: 2em;">अङ्गै सुन्दररेख, क्षुद्र विधिको कारीगरी उत्तम ॥</span><br/>
लाई गाजल ती टलक्क मुख छन्‌ झल्की सिताराहरू ।<br/>
<span class="mw-poem-indented" style="display: inline-block; margin-inline-start: 2em;">तातै चट्ट टिपूँ समान गहिरी फुल्दी उज्याली थिइन्‌ ॥</span><br/>
दाना सुन्दर रौप्यका कुसुम झैं पत्रै सुनौला भुइँ ।<br/>
<span class="mw-poem-indented" style="display: inline-block; margin-inline-start: 2em;">मीठा मग्मग बास-साथ उदरै लोभी बनाईदिने ॥</span><br/>
छन्‌ फुल्दो गहिरो खुला हृदयमा चापल्यले चञ्चला ।<br/>
<span class="mw-poem-indented" style="display: inline-block; margin-inline-start: 2em;">त्यस्ती शान्त किसान गेहगहना देखिन्न क्यै मञ्जुला ॥</span><br/>
राम्रा फूल अनेक ती हृदयका खाना बनाईकन ।<br/>
<span class="mw-poem-indented" style="display: inline-block; margin-inline-start: 2em;">रोई खान्छ हरे ! हरे मकन औ ती वन्य आभूषण ॥"</span><br/>
भन्दै घुँक्क गरेर, सुँक्कसँग त्यो आँखा भिजाईकन ।<br/>
<span class="mw-poem-indented" style="display: inline-block; margin-inline-start: 2em;">"प्यारी सोहि मिलाइद्यौ मकन लौ तिम्रो निगाहा भए ॥"</span><br/>
भन्दा "नाम बताइदेउन सँगी ! को रे' छ हेरूँ" भनी ।<br/>
<span class="mw-poem-indented" style="display: inline-block; margin-inline-start: 2em;">जिज्ञासा, नृपकी बनी वचनमा क्यै आड जस्ती त्यहाँ ॥</span><br/>
<span style="display:inline-block; text-align:center; width:100% ;">(७६)</span><br/>
<br/>
खोर्‍याईकन धेर बेर नृपले सोद्धा बतायो तब ।<br/>
<span class="mw-poem-indented" style="display: inline-block; margin-inline-start: 2em;">"धेरै नाम छ सृन्दरी युवतिको नाडी कटाईकन ॥</span><br/>
हाँ हाँ को पहिलो लिए छ सजिलो त्यै नाम उच्चारित ।<br/>
<span class="mw-poem-indented" style="display: inline-block; margin-inline-start: 2em;">हाँ हाँडी हँसिली फुलेर रसिली हा कज्जला मोहिनी ॥</span><br/>
<span style="display:inline-block; text-align:center; width:100% ;">(७७)</span><br/>
<br/>
'हाँडी' नाम मुसोमयी मृदुमुखी ती पुष्प-भण्डार हुन्‌ ।<br/>
<span class="mw-poem-indented" style="display: inline-block; margin-inline-start: 2em;">हा ! हाँडी मृदुयौवनी कसुमकी भण्डार प्यारी तिमी ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>रन्केकी अलि मारको ज्वर चढी फुल्दी नता बैंसकी ।<br/>
<span class="mw-poem-indented" style="display: inline-block; margin-inline-start: 2em;">क्या मीठी मृदु कज्जला कति भला क्या पूर्ण पार्ने गला ॥</span><br/>
सारा चारु टुना तिमी भर खुला पाऊँ कहाँ कोपिला ?"<br/>
<span class="mw-poem-indented" style="display: inline-block; margin-inline-start: 2em;">भन्दै रुन्छ र भूप मुस्मुस गरी हाँसेर सुन्छन्‌ कुरा ॥</span><br/>
"हा हाँडी किन बिर्सियौ" भनी रुँदै निक्कै हँसायो बरा ।<br/>
<span style="display:inline-block; text-align:center; width:100% ;">(७८)</span><br/>
<br/>
"हा ! हाँडी कसरी म पाउँ नि हरे ! सारै वियोगी बनेँ ।<br/>
<span class="mw-poem-indented" style="display: inline-block; margin-inline-start: 2em;">बुझ्दैनन्‌ अरु हाँस्दछन्‌ शिव हरे ! टाढा तिमी बन्दछ्यौ ॥</span><br/>
झन्‌ झन्‌ झल्किन जान्छ गाजल अहा ! यो माधुरी श्यामल ।<br/>
<span class="mw-poem-indented" style="display: inline-block; margin-inline-start: 2em;">रूँ रूँ लाग्छ अनन्त ! हन्त कसरी मैले सहूँ यी पल ॥"</span><br/>
हूँ हूँ साथ रुँदो बडो चतुर त्यो बूढो बनाई कुरा ।<br/>
<span class="mw-poem-indented" style="display: inline-block; margin-inline-start: 2em;">पेटैसम्म मिचाउँदै नृपतिको हाँसो बन्यो त्यो रुँदै ॥</span><br/>
<span style="display:inline-block; text-align:center; width:100% ;">(७९)</span><br/>
<br/>
"धन्दा छैन मिलाइदिन्छु सहजै गाला रँगाईकन ।<br/>
<span class="mw-poem-indented" style="display: inline-block; margin-inline-start: 2em;">गाला जोर्न लगाउनेछु दिलकी त्यस्ती उज्यालीसँग ॥</span><br/>
तिम्रो सर्व सिँगारले उनसँगै जोडी मिलाईकन ।<br/>
<span class="mw-poem-indented" style="display: inline-block; margin-inline-start: 2em;">यो सारा वन वा सबै सहर नै द्यूँला घुमाई वरी ॥"</span><br/>
<span style="display:inline-block; text-align:center; width:100% ;">(८०)</span><br/>
<br/>
यस्तो सुन्छ जवाफ कान दुइमा लाई दुवै अङ्गुली ।<br/>
<span class="mw-poem-indented" style="display: inline-block; margin-inline-start: 2em;">"भो भो गर्दिनँ नी म गर्दिनँ बिहा भो जान्नँ सासूकहाँ ॥</span><br/>
जो प्रेमी म छु भन्छ त्यै पुरुषको होस्‌ त्यो बिहा जङ्गली ।<br/>
<span class="mw-poem-indented" style="display: inline-block; margin-inline-start: 2em;">हा ! हाँडी" तब भन्छ "क्या नृपतिको आँखा छकायौ फुली ॥"</span><br/>
<span style="display:inline-block; text-align:center; width:100% ;">(८१)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>प्रसन्नतासाथ क्षितीश हाँसे ।<br/>
<span class="mw-poem-indented" style="display: inline-block; margin-inline-start: 2em;">भुलेर आफ्नो दुख थोर बेर ॥</span><br/>
तथापि आयो उनमा प्रवाह ।<br/>
<span class="mw-poem-indented" style="display: inline-block; margin-inline-start: 2em;">परी झझल्का लहरी उठेर ॥</span><br/>
<span style="display:inline-block; text-align:center; width:100% ;">(८२)</span><br/>
<br/>
"कहाँ उज्याली सुरकी जुहार ।<br/>
<span class="mw-poem-indented" style="display: inline-block; margin-inline-start: 2em;">शठोपमा यो छ कहाँ असार ॥</span><br/>
फुटेर आँखा यदि स्वर्ग जाऊ ।<br/>
<span class="mw-poem-indented" style="display: inline-block; margin-inline-start: 2em;">परी छ हाँडीसरि भन्न आऊ ॥</span><br/>
<span style="display:inline-block; text-align:center; width:100% ;">(८३)</span>
</p>
</div>
<p> <span/>
</p>
<div class="poem">
<p>छ गोरु उस्तै अझ नेत्रहीन ।<br/>
<span class="mw-poem-indented" style="display: inline-block; margin-inline-start: 2em;">यहाँ छ भैंसी अघि हेर बीन ॥</span><br/>
यहाँ छ हीरा कपिको अगाडि ।<br/>
<span class="mw-poem-indented" style="display: inline-block; margin-inline-start: 2em;">मकै चरा भज्‌ अब मूर्ख हाँडी ॥</span><br/>
<span style="display:inline-block; text-align:center; width:100% ;">(८४)</span><br/>
<br/>
सबै जगत्‌मा छ मपाइँ जैसी ।<br/>
<span class="mw-poem-indented" style="display: inline-block; margin-inline-start: 2em;">जान्ने कहाँ हुन्छ दुधालु भैंसी ॥</span><br/>
दिए तँलाई त्रिदिवेश ताज ।<br/>
<span class="mw-poem-indented" style="display: inline-block; margin-inline-start: 2em;">बेच्ने थिइस्‌ भज्न तमाल गाँजा ॥</span><br/>
<span style="display:inline-block; text-align:center; width:100% ;">(८५)</span><br/>
<br/>
हवाहरूले जसको सुगन्ध ।<br/>
<span class="mw-poem-indented" style="display: inline-block; margin-inline-start: 2em;">भजी महासागर दीर्घ तर्छन्‌ ॥</span><br/>
उही छ बास्ना रँगरूप हेर ।<br/>
<span class="mw-poem-indented" style="display: inline-block; margin-inline-start: 2em;">ती अङ्ग राम्रा उनका मिलेर ॥"</span><br/>
<span style="display:inline-block; text-align:center; width:100% ;">(८६)</span><br/>
<br/>
"त्यसो भए ता म उपाय खोज्छु ।"<br/>
<span class="mw-poem-indented" style="display: inline-block; margin-inline-start: 2em;">भनी कन्याईकन त्यो कपाल ॥</span><br/>
घोरिन्छ, देखी उसलाइ राजा ।<br/>
<span class="mw-poem-indented" style="display: inline-block; margin-inline-start: 2em;">हाँसेर भन्छन्‌ "कति मूर्ख बन्छन्‌ ॥</span><br/>
<span style="display:inline-block; text-align:center; width:100% ;">(८७)</span><br/>
<br/>
तिमी अगाडि प्रतिभाविपन्न ।<br/>
<span class="mw-poem-indented" style="display: inline-block; margin-inline-start: 2em;">बनेछ तिम्रो शिर कृष्ण धन्य ॥</span><br/>
उ रौं चमत्कारसमान लामा ।<br/>
<span class="mw-poem-indented" style="display: inline-block; margin-inline-start: 2em;">टुपी त श्रीपेच छ स्वाँगनामा ॥</span><br/>
<span style="display:inline-block; text-align:center; width:100% ;">(८८)</span><br/>
<br/>
मुसुक्क हाँसी विधिले लिएर ।<br/>
<span class="mw-poem-indented" style="display: inline-block; margin-inline-start: 2em;">'म उब्जनी गर्दछु एक मान्छे ॥'</span><br/>
भनेर, माटो तटको सुदूर ।<br/>
<span class="mw-poem-indented" style="display: inline-block; margin-inline-start: 2em;">दुःखी नहुन्‌ क्वै जगमा भनेर ॥</span><br/>
सिर्जे तिमी नै तब चट्ट हेर ।"<br/>
<span style="display:inline-block; text-align:center; width:100% ;">(८९)</span>
</p>
</div>
<p> <span/>
</p>
<div class="poem">
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>यति वचनसाथ ती नृप गए डुली क्यै पर ।<br/>
<span class="mw-poem-indented" style="display: inline-block; margin-inline-start: 2em;">विचार मनमा यही चलिरह्यो तिमी मोहिनी ॥</span><br/>
सुवर्णकन वास छन्‌, झलक दिव्य हीराकन ।<br/>
<span class="mw-poem-indented" style="display: inline-block; margin-inline-start: 2em;">प्रसून वनलाइ छन्‌, अनि कुबेरकी छन्‌ धन ॥</span><br/>
<span style="display:inline-block; text-align:center; width:100% ;">(९०)</span><br/>
<br/>
धरा पनि धनी बनिन्‌ यति शकुन्तलाले गरी ।<br/>
<span class="mw-poem-indented" style="display: inline-block; margin-inline-start: 2em;">सबै शहर शून्य छन्‌ वन छ दिव्यताले भरी ॥</span><br/>
अहा ! मृदुल चाँदनीसरि अनन्त राम्री बनी ।<br/>
<span class="mw-poem-indented" style="display: inline-block; margin-inline-start: 2em;">कतातिर म पाउँला दिनदिनै पला नै गनी ॥</span><br/>
<span style="display:inline-block; text-align:center; width:100% ;">(९१)</span><br/>
<br/>
न लोभ न छ लालसामा विपिनको हरा राज्यमा ।<br/>
<span class="mw-poem-indented" style="display: inline-block; margin-inline-start: 2em;">कुबेरनगरीसरी प्रथम सिर्जनाको पुरी ॥</span><br/>
महीरुह अनेकको शवल भ्रातृताले गरी ।<br/>
<span class="mw-poem-indented" style="display: inline-block; margin-inline-start: 2em;">छ सुन्दर फुली वनै युग सुवर्णको माधुरी ॥</span><br/>
<span style="display:inline-block; text-align:center; width:100% ;">(९२)</span><br/>
<br/>
प्रवाह गहना लिने, मधुर फुट्छ पन्ना जहाँ ।<br/>
<span class="mw-poem-indented" style="display: inline-block; margin-inline-start: 2em;">हरा कर अनेकमा ऋतु वसन्तका केशमा ॥</span><br/>
छ नृत्य रँग तुष्टिले मधुरमा हरा जीवन ।<br/>
<span class="mw-poem-indented" style="display: inline-block; margin-inline-start: 2em;">यि भावहरु छन्‌ यहाँ ऋषि रमाउने मोहन ॥</span><br/>
<span style="display:inline-block; text-align:center; width:100% ;">(९३)</span><br/>
<br/>
सुवासहरुले यिनै सकल सभ्यता जन्मिए ।<br/>
<span class="mw-poem-indented" style="display: inline-block; margin-inline-start: 2em;">परी कसुम नाच्दछन्‌ जुन कला बनी फैलिए ॥</span><br/>
हरा प्रकृति हाँस्दछिन्‌ मधुर छन्‌ सबैका दिल ।<br/>
<span class="mw-poem-indented" style="display: inline-block; margin-inline-start: 2em;">मही मधुप पढ्दछन्‌ मधुर वेद क्या मञ्जुल ॥</span><br/>
<span style="display:inline-block; text-align:center; width:100% ;">(९४)</span><br/>
<br/>
अनेक ऋतु आउँदै नव प्रभावले छाउँछन्‌ ।<br/>
<span class="mw-poem-indented" style="display: inline-block; margin-inline-start: 2em;">चराहरु करा गरी खबर स्वर्गका ल्याउँछन्‌ ॥</span><br/>
धरा पनि प्रशस्त छन्‌ मित छ चाहना, शीतल ।<br/>
<span class="mw-poem-indented" style="display: inline-block; margin-inline-start: 2em;">कुटीहरु भँडार छन्‌ सकल ज्ञानका मञ्जुल ॥</span><br/>
<span style="display:inline-block; text-align:center; width:100% ;">(९५)</span>
</p>
</div>
<p> <span/>
</p>
<div class="poem">
<p>छ स्वर्गसरि यो हरा तर समस्तकी श्री तिनी ।<br/>
<span class="mw-poem-indented" style="display: inline-block; margin-inline-start: 2em;">सुधा-घटसमान छन्‌ मृदुलरेख झैं भावना ॥</span><br/>
अहा ! करुण फूलकी गुण जरा धरामा घुसी ।<br/>
<span class="mw-poem-indented" style="display: inline-block; margin-inline-start: 2em;">समुच्च मृदु भावना कुसुमिता अहा षोडशी ॥</span><br/>
<span style="display:inline-block; text-align:center; width:100% ;">(९६)</span><br/>
<br/>
मिहीन र नबोलिने सरस चारु टूनाभरी ।<br/>
<span class="mw-poem-indented" style="display: inline-block; margin-inline-start: 2em;">शकुन्तसँगिनी सुखी रँग लिई हँसीली बनी ॥</span><br/>
खुला पवनमा बढी मृदुलता लिई फुल्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">विचित्र रँग उड्दछन्‌ बिहग फुल्दछन्‌ बोल्दछन्‌ ॥</span><br/>
प्रसून-रसना लिई मधुर पातला शब्दका ।<br/>
<span class="mw-poem-indented" style="display: inline-block; margin-inline-start: 2em;">छ वास उनमा अहा ! मधुर स्वर्गको रङ्गमा ॥</span><br/>
<span style="display:inline-block; text-align:center; width:100% ;">(९७)</span><br/>
<br/>
अहो ! झलक पाउँ ता छिनभरी कतै यो तट ।<br/>
<span class="mw-poem-indented" style="display: inline-block; margin-inline-start: 2em;">सुधा-तरल बन्दथ्यो सुख शान्तिले बाँधिने ॥</span><br/>
बनाउन म लाग्दथेँ झलक-निम्तिमा मन्दिर ।<br/>
<span class="mw-poem-indented" style="display: inline-block; margin-inline-start: 2em;">कला हृदयको लिई किरणश्रद्ध झैं विष्णुको ॥</span><br/>
<span style="display:inline-block; text-align:center; width:100% ;">(९८)</span><br/>
<br/>
प्रसून-प्रतिपालिनी रजत-वाहिनी मालिनी ।<br/>
<span class="mw-poem-indented" style="display: inline-block; margin-inline-start: 2em;">अरण्य-घनशालिनी जलधिरत्न-सौदामिनी ॥</span><br/>
वसन्त-ऋतुमा यिनी सुरभि-गामिनी घुम्दछिन्‌ ।<br/>
<span class="mw-poem-indented" style="display: inline-block; margin-inline-start: 2em;">बनी मधुर पुष्पको तट छुँदी सफा मालिनी ॥</span><br/>
<span style="display:inline-block; text-align:center; width:100% ;">(९९)</span><br/>
<br/>
परीहरु यहाँ कतै मधुर जूनमा आउलान्‌ ।<br/>
<span class="mw-poem-indented" style="display: inline-block; margin-inline-start: 2em;">झरेर मृदुतालमा सलिलका हिली गाउलान्‌ ॥</span><br/>
लताहरु समाउलान्‌ हृदयका कणा ल्याउलान्‌ ।<br/>
<span class="mw-poem-indented" style="display: inline-block; margin-inline-start: 2em;">प्रसूनहरु प्रातमा मधुर लोतिमा लाउलान्‌ ॥</span><br/>
<span style="display:inline-block; text-align:center; width:100% ;">(१००)</span><br/>
<br/>
कतै हरित शैलका कुसुमदार थुम्काहरू ।<br/>
<span class="mw-poem-indented" style="display: inline-block; margin-inline-start: 2em;">कतै छ सुखको गुफा हरित चारु झुम्काहरू ॥</span><br/>
हिलाउँदछ द्वार त्यो पवन-तालमा सुन्दर ।<br/>
<span class="mw-poem-indented" style="display: inline-block; margin-inline-start: 2em;">बनेसरि परीगुफा अनि रमाइलो मन्दिर ॥</span><br/>
<span style="display:inline-block; text-align:center; width:100% ;">(१०१)</span>
</p>
</div>
<p> <span/>
</p>
<div class="poem">
<p>ककल्‌ कलकलाउँदी सलिलले झझल्‌ झल्‌ बनी ।<br/>
<span class="mw-poem-indented" style="display: inline-block; margin-inline-start: 2em;">सुचञ्चल-प्रभाञ्चला उपमा गरी छल्‌छल ॥</span><br/>
विनिर्मल छटा लिई मुखरिता सफा निम्नगा ।<br/>
<span class="mw-poem-indented" style="display: inline-block; margin-inline-start: 2em;">सुकोमल निनादिनी लहरले घुमौरी बनी ॥</span><br/>
छचल्‌ मचल शैलकी त्वरितगामिनी सुन्दरी ।<br/>
<span class="mw-poem-indented" style="display: inline-block; margin-inline-start: 2em;">कुरङ्गहरुकी तृषा वन-सिँगार बग्दी सुरा ॥</span><br/>
हरा पुलिनसुन्दरी कुसुमकी विलासी गति ।<br/>
<span class="mw-poem-indented" style="display: inline-block; margin-inline-start: 2em;">छ गानपथमा लता बहुल वृक्ष श्रृङ्गारकी ॥</span><br/>
शिला छ मसिन्याउँदी चपल लोललाई कुँदी ।<br/>
<span class="mw-poem-indented" style="display: inline-block; margin-inline-start: 2em;">सलक्क मृदु बाटुला सरस स्निग्ध पारीकन ॥</span><br/>
त्यहाँ सरस ठाउँमा कुसुमदार पत्रादिले ।<br/>
<span class="mw-poem-indented" style="display: inline-block; margin-inline-start: 2em;">धनी लहरले छुने छिनछिनै रमाई सुधा ॥</span><br/>
विहङ्गम कराउने कुसुमकालको हृद्ध्वनि ।<br/>
<span class="mw-poem-indented" style="display: inline-block; margin-inline-start: 2em;">हरा विटपका नयाँ नरम पत्र राम्रामनि ॥</span><br/>
छिरीबिरी सुचारुता मधुर शान्तिको शासन ।<br/>
<span class="mw-poem-indented" style="display: inline-block; margin-inline-start: 2em;">गरेर मृदु मर्मरी कवि बनाउँदी छन्‌ चरा ॥</span><br/>
कुनासरि छ स्वर्गको रँग र रूप गानाभरी ।<br/>
<span class="mw-poem-indented" style="display: inline-block; margin-inline-start: 2em;">सुशीतल हरा हवा मधुर चल्छ हर्‌हर्‌ गरी ॥</span><br/>
नितान्त मृदु नृत्यले मदनको हरा मन्दिर ।<br/>
<span class="mw-poem-indented" style="display: inline-block; margin-inline-start: 2em;">छ दीपरस भूपले ललित ठाउँमा एकलो ॥</span><br/>
<span style="display:inline-block; text-align:center; width:100% ;">(१०२)</span><br/>
<br/>
वसन्त ऋतु बागमा प्रकृतिको सफा भागमा ।<br/>
<span class="mw-poem-indented" style="display: inline-block; margin-inline-start: 2em;">विहङ्गम विहागमा नवमुना नयाँ रागमा ॥</span><br/>
हवा मृदु परागमा हृदय खोजको लागुमा !<br/>
<span class="mw-poem-indented" style="display: inline-block; margin-inline-start: 2em;">वसन्त वन फागुमा मदन खेल्छ त्यो भागमा ॥</span><br/>
<span style="display:inline-block; text-align:center; width:100% ;">(१०३)</span><br/>
<br/>
प्रभाकर प्रतापका मृदुल रश्मिका छन्‌ यहाँ ।<br/>
<span class="mw-poem-indented" style="display: inline-block; margin-inline-start: 2em;">सुशीतला हवा हुँदा मधुर श्वास झैं पत्रको ॥</span><br/>
विचित्र वन चित्र छन्‌ पवनमा सजीवानन ।<br/>
<span class="mw-poem-indented" style="display: inline-block; margin-inline-start: 2em;">छ कुड्मल फुकाउँदो उर सुगन्धको रञ्जन ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>लमाइ अति लम्बिँदी नवल मञ्जरी छुन्मुना ।<br/>
सुस्निग्ध किरणेच्छुता लहलहाउँदी नाच्दछे ॥<br/>
<span class="mw-poem-indented" style="display: inline-block; margin-inline-start: 2em;">हवा छ लम्किँदो त्यहाँ सुरभिले प्रभा उष्णमा ।</span><br/>
कला छ कुसुमी जहाँ मधुर रङ्गको फुल्लता ॥<br/>
<span style="display:inline-block; text-align:center; width:100% ;">(१०४)</span><br/>
<br/>
कन्याइन करङ्गले कलि प्रशस्त त्यो कालमा ।<br/>
<span class="mw-poem-indented" style="display: inline-block; margin-inline-start: 2em;">मजासहित मख्मली जमीनबीच लेटी लिने ॥</span><br/>
प्रकाशमय लोचनी सुखमयी करङ्गी त्यहाँ ।<br/>
<span class="mw-poem-indented" style="display: inline-block; margin-inline-start: 2em;">वसन्तऋतु-राज्यको जय मनाउँछे सुन्दरी ॥</span><br/>
<span style="display:inline-block; text-align:center; width:100% ;">(१०५)</span><br/>
<br/>
विहङ्गहरु उड्दछन्‌ गगनमाथि ली चक्कर ।<br/>
<span class="mw-poem-indented" style="display: inline-block; margin-inline-start: 2em;">अनङ्ग पनि रङ्गका शरमिलिन्द-टङ्कारले ॥</span><br/>
फिँजाउँछ जतातता हृदयलाइ दी बेधन ।<br/>
<span class="mw-poem-indented" style="display: inline-block; margin-inline-start: 2em;">अडे नृपति क्यै त्यहाँ उचितमा प्रशंसा दिन ॥</span><br/>
<span style="display:inline-block; text-align:center; width:100% ;">(१०६)</span><br/>
<br/>
त्यहाँ कमल-कोपिला रजसमान आनन्दको ।<br/>
<span class="mw-poem-indented" style="display: inline-block; margin-inline-start: 2em;">सफा छ चुचुरो लिँदो किरणमा फुकूँ झैं गरी ॥</span><br/>
तथापि मृदु लाजको हरित पत्रको अञ्चल ।<br/>
<span class="mw-poem-indented" style="display: inline-block; margin-inline-start: 2em;">फुकाउँछ यसो अलि मृदु भुवा छ खैरो जहाँ ॥</span><br/>
<span style="display:inline-block; text-align:center; width:100% ;">(१०७)</span><br/>
<br/>
लता र तरुबीचको मृदु मुनाभरी सुन्दरी ।<br/>
<span class="mw-poem-indented" style="display: inline-block; margin-inline-start: 2em;">झिनी छ सुकमारिता मधुर झाँग जाई जहाँ ॥</span><br/>
वहाँ कनक फुल्दछन्‌ सुरप्रदेश ढुङ्ग्रीहरू ।<br/>
<span class="mw-poem-indented" style="display: inline-block; margin-inline-start: 2em;">दिएर भमराहरूकन वसन्त-निम्ता त्यहाँ ॥</span><br/>
<span style="display:inline-block; text-align:center; width:100% ;">(१०८)</span><br/>
<br/>
चरक्क छ सुगन्धकी कनकनाम चम्पा पनि ।<br/>
<span class="mw-poem-indented" style="display: inline-block; margin-inline-start: 2em;">भुवा छ अलि खौरेने मृदु हरा फुटी कुड्मल ।</span><br/>
बनेर टप चारु झैं अलि छ त्यो खँदीली तर ।<br/>
<span class="mw-poem-indented" style="display: inline-block; margin-inline-start: 2em;">फुकेर पछि आउँलासरि छ त्यो नयाँ कोपिला ॥</span><br/>
मिलिन्दहरु गानका त्यस नजीकमा आउन ।<br/>
<span class="mw-poem-indented" style="display: inline-block; margin-inline-start: 2em;">भएर डर भाग्दछन्‌ हृदय चर्किएला भनी ॥</span><br/>
<span style="display:inline-block; text-align:center; width:100% ;">(१०९)</span>
</p>
</div>
<p> <span/>
</p>
<div class="poem">
<p>सकुन्तल शकुन्तकी छ महिमा फुली सुन्तला ।<br/>
<span class="mw-poem-indented" style="display: inline-block; margin-inline-start: 2em;">छ मग्मग सुवासले ऋतु वसन्तकी कुड्मल ॥</span><br/>
बराबर छ बर्बरी पवनमा फुलेको रज ।<br/>
<span class="mw-poem-indented" style="display: inline-block; margin-inline-start: 2em;">जमीनकन छिर्बिरे अलि गराउँदै फेदमा ॥</span><br/>
सुवर्ण पिपिरे फुली अब फुली वसन्ती सर ।<br/>
<span class="mw-poem-indented" style="display: inline-block; margin-inline-start: 2em;">विहङ्ग वन-बालिका छिरबिरे पँखेटा बनी ॥</span><br/>
छिरेर मृदु पत्रमा किरण छानिई आउँछ ।<br/>
<span class="mw-poem-indented" style="display: inline-block; margin-inline-start: 2em;">उडी कुसुम पुत्तली मधुर न्यानु भोग्छे जहाँ ॥</span><br/>
गरी भ्रमर भुन्भुनी अमृत माग्दछन्‌ पुष्पका ।<br/>
<span class="mw-poem-indented" style="display: inline-block; margin-inline-start: 2em;">जहाँ अधर मुस्किए अलि गरेर गानै त्यहाँ ॥</span><br/>
<span style="display:inline-block; text-align:center; width:100% ;">(११०)</span><br/>
<br/>
बनेर नव सिर्जना विपिनका परीको घर ।<br/>
<span class="mw-poem-indented" style="display: inline-block; margin-inline-start: 2em;">तथा वनसमान त्यो सुरभिकेन्द्र क्या सुन्दर ॥</span><br/>
किनारकन पुष्पको मृदु सिँगारले छाउने ।<br/>
<span class="mw-poem-indented" style="display: inline-block; margin-inline-start: 2em;">थियो मधुर चित्र झैं कवि सुनी फुली आउने ॥</span><br/>
<span style="display:inline-block; text-align:center; width:100% ;">(१११)</span><br/>
<br/>
त्यहाँ मधुर शब्दले युवतिका यसो छेकिई ।<br/>
<span class="mw-poem-indented" style="display: inline-block; margin-inline-start: 2em;">बसे नृपति झाँगको सरस आडमा तर्किई ॥</span><br/>
थिए हरित घाँसमा वदन छिर्बिरे पत्रले ।<br/>
<span class="mw-poem-indented" style="display: inline-block; margin-inline-start: 2em;">सुचारु नवयौवनीहरु जहाँ बसेका सुखी ॥</span><br/>
<span style="display:inline-block; text-align:center; width:100% ;">(११२)</span><br/>
<br/>
चियाउन सुखी बनी हरित झाँग ठूलो मनि ।<br/>
<span class="mw-poem-indented" style="display: inline-block; margin-inline-start: 2em;">त्यहाँ नृपति देख्दछन्‌ विपिन-वल्लरी कामिनी ॥</span><br/>
लिई ढलक बैंसको मधुरता खुलेको ढँग ।<br/>
<span class="mw-poem-indented" style="display: inline-block; margin-inline-start: 2em;">कलासरि सजीव ती मधुर कञ्जका भूषण ॥</span><br/>
<span style="display:inline-block; text-align:center; width:100% ;">(११३)</span><br/>
<br/>
सुरेख मृदु अङ्गका मदन-मोहिनी ढङ्गका ।<br/>
<span class="mw-poem-indented" style="display: inline-block; margin-inline-start: 2em;">प्रियासरि कुरङ्गका, मृदुल केशका आढ्यता ॥</span><br/>
नितम्बतक झर्छ जो सरस-रेशमी रङ्गले ।<br/>
<span class="mw-poem-indented" style="display: inline-block; margin-inline-start: 2em;">कपोल मृदु पुष्पको सरसता खुलाईकन ॥</span><br/>
<span style="display:inline-block; text-align:center; width:100% ;">(११४)</span>
</p>
</div>
<p> <span/>
</p>
<div class="poem">
<p>त्यहाँ अब शकुन्तला कर कपोलमा दीकन ।<br/>
<span class="mw-poem-indented" style="display: inline-block; margin-inline-start: 2em;">कुना तल अडाउँदी मखमली हरा शस्यमा ॥</span><br/>
थुँगासरि कपोलको मृदुल भार थामीकन ।<br/>
<span class="mw-poem-indented" style="display: inline-block; margin-inline-start: 2em;">झरेर मृदु केशका गहन कृष्ण शोभा तल ॥</span><br/>
छिपेसारे शशी यसो घनविषे उता फर्किंदी ।<br/>
<span class="mw-poem-indented" style="display: inline-block; margin-inline-start: 2em;">बनी मधुर सूचना छविपछाडि नै छर्किंदी ॥</span><br/>
सलक्क कलिली कटी लचक लिन्छ आँखा खुला ।<br/>
<span class="mw-poem-indented" style="display: inline-block; margin-inline-start: 2em;">मनोहर नितम्बकी पयर खुम्चिँदी छन्‌ अलि ॥</span><br/>
<span style="display:inline-block; text-align:center; width:100% ;">(११५)</span><br/>
<br/>
नभै पुरुष होशमा ढलक चारु रम्भोरु छन्‌ ।<br/>
<span class="mw-poem-indented" style="display: inline-block; margin-inline-start: 2em;">दिईकन कटीविषे कर नितम्ब छोईकन ॥</span><br/>
झुकेर दृग लाउँदी विरहका मुनामा नयाँ ।<br/>
<span class="mw-poem-indented" style="display: inline-block; margin-inline-start: 2em;">नवीन अब प्रेमको खुलिदिँदा कुनै सम्सम ॥</span><br/>
स्वकल्पित निकेतमा मधुर दीप झैं कामना ।<br/>
<span class="mw-poem-indented" style="display: inline-block; margin-inline-start: 2em;">झिलीमिलि गरी भरी नृपतिको लिँदी सम्झना ॥</span><br/>
तिनै नृपतिको थिए जुन त्यहाँ कुनामा हरा ।<br/>
<span style="display:inline-block; text-align:center; width:100% ;">(११६)</span><br/>
<br/>
पहाडहरुमा चढी पथ शिलाहरुको लिई ।<br/>
<span class="mw-poem-indented" style="display: inline-block; margin-inline-start: 2em;">निराशसँग कल्चिँदो विपिनबीच काँडाहरू-</span><br/>
झरीहरु खपी खपी प्रखर सूर्यका आतप ।<br/>
<span class="mw-poem-indented" style="display: inline-block; margin-inline-start: 2em;">भजेर दिलको प्रभा त्रिपुरसुन्दरी दूरकी ॥</span><br/>
झलक्क अलि छेकिँदो नृपतिले पुरानो कुनै ।<br/>
<span class="mw-poem-indented" style="display: inline-block; margin-inline-start: 2em;">सुशिल्पित किनारमा सलिलको सफा मन्दिर ॥</span><br/>
झलक्कसित देखिँदा शिखरबाट ऊँचा कुनै ।<br/>
<span class="mw-poem-indented" style="display: inline-block; margin-inline-start: 2em;">छ भाव जुन जात्रुमा नृपतिमा छ त्यो भावना ॥</span><br/>
<span style="display:inline-block; text-align:center; width:100% ;">(११७)</span><br/>
<br/>
पुग्यो सकल खोजको हृदयनिम्ति टुङ्गो भनी ।<br/>
<span class="mw-poem-indented" style="display: inline-block; margin-inline-start: 2em;">अडेर सुखचूड भै अलि चिहाउँदा भूपति ॥</span><br/>
मनैमन बनी तिनी मधुर अर्चना हेर्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">अडेर अलि श्वास नै सकल शब्द रोकीकन ॥</span><br/>
<span style="display:inline-block; text-align:center; width:100% ;">(११८)</span>
</p>
</div>
<p> <span/>
</p>
<div class="poem">
<p>थिए दुइ सजीवता चकित नेत्र नानी दुई ।<br/>
<span class="mw-poem-indented" style="display: inline-block; margin-inline-start: 2em;">पुगेसरि पुरूरवा सुरपुरी-बगैंचातिर ॥</span><br/>
अडी अमर झाँगमा अमृतकी नदीनेर नै ।<br/>
<span class="mw-poem-indented" style="display: inline-block; margin-inline-start: 2em;">परीहरु निहारिँदा पुरुषहीन स्वातन्त्र्यमा ॥</span><br/>
<span style="display:inline-block; text-align:center; width:100% ;">(११९)</span><br/>
<br/>
न चोर्दछ कुनै अरू मधुरिमा यसोरी कतै ।<br/>
<span class="mw-poem-indented" style="display: inline-block; margin-inline-start: 2em;">नृपेन्द्र सन चोरका नृपति छन्‌ लुकेका यहाँ ॥</span><br/>
छ ढुक्ढुक त्यसै मुटू प्रकृतिकी सुता हेर्न ती ।<br/>
<span class="mw-poem-indented" style="display: inline-block; margin-inline-start: 2em;">अदृश्य अभिसारकै सदृश ती कुरङ्गीकहाँ ॥</span><br/>
कुटेर महिमा मिही प्रकृत चाल बेयादको ।<br/>
<span class="mw-poem-indented" style="display: inline-block; margin-inline-start: 2em;">समुल्लसित नेत्र भै मधुर झल्कने कानमा ॥</span><br/>
<span style="display:inline-block; text-align:center; width:100% ;">(१२०)</span><br/>
<br/>
नजीक नखरे ठिटी अति छिटी खडा चारु छ ।<br/>
<span class="mw-poem-indented" style="display: inline-block; margin-inline-start: 2em;">"हरे मदन-बागकी किन तिमी कला-दुर्बला ॥</span><br/>
सिखारु लजिली बनी हृदय खोल्न कच्चा पनि ।<br/>
<span class="mw-poem-indented" style="display: inline-block; margin-inline-start: 2em;">सँगीसँग नबोल्दछ्यौ यति भयो मलाई भनी ॥</span><br/>
<span style="display:inline-block; text-align:center; width:100% ;">(१२१)</span><br/>
<br/>
छ को र पुरुषै यहाँ युवतिसाथ जूँघाबिना ।<br/>
<span class="mw-poem-indented" style="display: inline-block; margin-inline-start: 2em;">प्रकाश गर है सखी हृदयको खुलेको कुरा ॥</span><br/>
छिपी कमल-क्रोडमा मधुर बास लुक्ने कहाँ ।<br/>
<span class="mw-poem-indented" style="display: inline-block; margin-inline-start: 2em;">छ दर्शक र को भनी अझ खुलस्त बन्छ्यौ यहाँ ॥</span><br/>
छिपाउँ जति भन्दछ्यौ उती खुलस्त झन्‌झन्‌ बनी ।<br/>
<span class="mw-poem-indented" style="display: inline-block; margin-inline-start: 2em;">बसी भ्रमर चित्तमा भुनभुनी गरी बोल्दछ ॥</span><br/>
<span style="display:inline-block; text-align:center; width:100% ;">(१२२)</span><br/>
<br/>
फुकेर उर वासको प्रकृतिका परी हाँस्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">सबै सुमन कोपिला भ्रमर आफू डाकीकन ॥</span><br/>
रँगीन मृदु मोहनी नव सिँगारका लज्जत ।<br/>
<span class="mw-poem-indented" style="display: inline-block; margin-inline-start: 2em;">थपीकन मुहारमा पवनमा इशारासित ॥</span><br/>
<span style="display:inline-block; text-align:center; width:100% ;">(१२३)</span>
</p>
</div>
<p> <span/>
</p>
<div class="poem">
<p>सबै अधर बोल्दछन्‌ कुसुमका रसीला कुरा ।<br/>
<span class="mw-poem-indented" style="display: inline-block; margin-inline-start: 2em;">फुकाउन उरोज नै प्रकृतिको छ चाला यहाँ ॥</span><br/>
सुवासहरु लादिने पवन आउँछन्‌ 'द्यौ' भनी ।<br/>
<span class="mw-poem-indented" style="display: inline-block; margin-inline-start: 2em;">नयाँ खबर भित्रका मृदुल बैंसका पत्रमा ॥</span><br/>
<span style="display:inline-block; text-align:center; width:100% ;">(१२४)</span><br/>
<br/>
पसी किरण कोपिलासरि तिमी त लाटी बन्यौ ।<br/>
<span class="mw-poem-indented" style="display: inline-block; margin-inline-start: 2em;">हिलाउनु चलाउनु प्रकृत भावमा ज्ञानले ॥</span><br/>
सिँगार सुखमा थपी मधुर नृत्य झैं बैँसको ।<br/>
<span class="mw-poem-indented" style="display: inline-block; margin-inline-start: 2em;">बनी ढलक दृष्टिको सरस चाल राम्रो लिने ॥</span><br/>
<span style="display:inline-block; text-align:center; width:100% ;">(१२५)</span><br/>
<br/>
जनाउनु मिही कुरा मृदु अबोल भाषा सिकी ।<br/>
<span class="mw-poem-indented" style="display: inline-block; margin-inline-start: 2em;">पठाउनु रहस्यका नजर ओठ बोल्ने गरी ॥</span><br/>
अनेक दिलका कुरा अरु खुलस्त पार्ने ढँग ।<br/>
<span class="mw-poem-indented" style="display: inline-block; margin-inline-start: 2em;">सबै युवति जान्दछन्‌ तर हरे ! तिमी मूक छौ ॥</span><br/>
<span style="display:inline-block; text-align:center; width:100% ;">(१२६)</span><br/>
<br/>
छ फुल्नु अनि फुक्नु नै प्रकृतिको मजा षोडशी ।<br/>
<span class="mw-poem-indented" style="display: inline-block; margin-inline-start: 2em;">न भै चपलता त्यसै प्रिय कुरा कुनै के बुझून् ॥</span><br/>
पयोधितिर प्रेयसी पयरमा दर्गुछन्‌ छिटा ।<br/>
<span class="mw-poem-indented" style="display: inline-block; margin-inline-start: 2em;">वसन्तसँग कोयली पनि छिपी लुकी बोल्दछे ॥</span><br/>
<span style="display:inline-block; text-align:center; width:100% ;">(१२७)</span><br/>
<br/>
उषा कनकप्रातमा रवि भजी सिँगारीकन ।<br/>
<span class="mw-poem-indented" style="display: inline-block; margin-inline-start: 2em;">सबै विहगका गला स्वर बनाउँछिन्‌ रुन्झुन ॥</span><br/>
तिमी शारमकी गुफा तिमिरमा बसी मिर्मिर । <br/>
<span class="mw-poem-indented" style="display: inline-block; margin-inline-start: 2em;">सधैं लुक यसै गरी प्रकृतभाव त्यागी पर ॥</span><br/>
<span style="display:inline-block; text-align:center; width:100% ;">(१२८)</span><br/>
<br/>
सुमूर्ख शरमाउँदी कति सुधी र लाटी तिमी ।<br/>
<span class="mw-poem-indented" style="display: inline-block; margin-inline-start: 2em;">न बोल्न पनि जान्दछ्यौ विरह मूक बन्नू भुनी ॥</span><br/>
छ खोज्नु भँवरा यहाँ मह दिएर लट्ठ्याउनु ।<br/>
<span class="mw-poem-indented" style="display: inline-block; margin-inline-start: 2em;">सिँगार गुण गाउने कवि बनाउँदै ल्याउनु ॥</span><br/>
झुलाउनु घुमाउनु प्रकृतचालले दास झैं ।<br/>
<span class="mw-poem-indented" style="display: inline-block; margin-inline-start: 2em;">मजा युवतिको यही यति नजान्नु मूर्खै सही ॥</span><br/>
<span style="display:inline-block; text-align:center; width:100% ;">(१२९)</span>
</p>
</div>
<p> <span/>
</p>
<div class="poem">
<p>तिमी त सखिसाथमा अभ रिसाउँदी पो भयौ ।<br/>
<span class="mw-poem-indented" style="display: inline-block; margin-inline-start: 2em;">त्यसै शरमले लुकी प्रकृतिबाट बाङ्गी बनी ॥</span><br/>
सुटुक्क भन कानमा वचन लौ, नसुन्ने गरी ।<br/>
<span class="mw-poem-indented" style="display: inline-block; margin-inline-start: 2em;">उचाल दिल पालुवा मधुर सुस्त झीनो गरी ॥"</span><br/>
भनीकन झुकी तिनी अधरनेर ती सुन्दर ।<br/>
<span class="mw-poem-indented" style="display: inline-block; margin-inline-start: 2em;">मिली चपत हातको मृदु कपोलमा पन्सिइन्‌ ॥</span><br/>
<span style="display:inline-block; text-align:center; width:100% ;">(१३०)</span><br/>
<br/>
"दुख्यो निठुर हातले दिल कपोल मेरो त्यसै !<br/>
<span class="mw-poem-indented" style="display: inline-block; margin-inline-start: 2em;">रिसैसित बसिन्‌ यिनी हृदय नै छिपाई त्यसै ॥</span><br/>
बताउन प्रियम्वदा, अब कसो गरूँ ? के गरूँ ?<br/>
<span class="mw-poem-indented" style="display: inline-block; margin-inline-start: 2em;">बडी कपटकी यिनी दुख हटोस्‌ कसोरी मरूँ ?"</span><br/>
<span style="display:inline-block; text-align:center; width:100% ;">(१३१)</span><br/>
<br/>
लाग्यो चाख नृपेन्द्रलाइ मनमा को भाग्यमानी त्यहाँ ।<br/>
<span class="mw-poem-indented" style="display: inline-block; margin-inline-start: 2em;">राजा हुन्छ लिएर ताज जगको त्यो चित्त रोकीकन ॥</span><br/>
"को होला म त हैन क्यार ? कसरी हेरूँ म पर्दा झिकी ।"<br/>
<span class="mw-poem-indented" style="display: inline-block; margin-inline-start: 2em;">जिज्ञासासित सोद्धछन्‌ नृपतिले आँखा तिखारी अति ॥</span><br/>
<span style="display:inline-block; text-align:center; width:100% ;">(१३२)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;"><b>(शालिनी)</b></span><br/>
"राम्रो जाने बात निस्कन्छ प्यारी ।<br/>
<span class="mw-poem-indented" style="display: inline-block; margin-inline-start: 2em;">हेरीरौली दिन्छु चाँडै उतारी ॥"</span><br/>
भन्दै साना शब्दमा चारुसाथ ।<br/>
<span class="mw-poem-indented" style="display: inline-block; margin-inline-start: 2em;">गर्छिन्‌ मीठी बातकी मिष्ट बात ॥</span><br/>
<span style="display:inline-block; text-align:center; width:100% ;">(१३३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>"वसन्त अलि मारको नव प्रसादको तापले ।<br/>
<span class="mw-poem-indented" style="display: inline-block; margin-inline-start: 2em;">सुकाउँदछ ओठ नै कुसुमका मिही रापले ॥</span><br/>
नबोल्न सकिने कुरा हृदयमा बसी भस्भस ।<br/>
<span class="mw-poem-indented" style="display: inline-block; margin-inline-start: 2em;">जलेर रँगका शिखाहरु जले दिशामा दश ॥</span><br/>
<span style="display:inline-block; text-align:center; width:100% ;">(१३४)</span><br/>
<br/>
बताउन सखी तिमी कुन तरङ्गको कारण ?<br/>
<span class="mw-poem-indented" style="display: inline-block; margin-inline-start: 2em;">सुदीर्घ किन बन्दछन्‌ नजरतेज वैलेसरि ॥</span><br/>
सिँगार न छ चाहिने विजनमा बसूँ झैं हुने ।<br/>
<span class="mw-poem-indented" style="display: inline-block; margin-inline-start: 2em;">अरूसँग नबोलूँ झैं हृदय दुःखले नै छुने ॥</span><br/>
<span style="display:inline-block; text-align:center; width:100% ;">(१३५)</span>
</p>
</div>
<p> <span/>
</p>
<div class="poem">
<p>बिझी मदनबाण नै अति कृशाङ्गिनी मूक छन्‌ ।<br/>
<span class="mw-poem-indented" style="display: inline-block; margin-inline-start: 2em;">तरङ्गित शकुन्तला कसुम-कालका भन्दछन्‌ ॥</span><br/>
वसन्त वन रोग यो कसुमबाट हो उब्जिने ।<br/>
<span class="mw-poem-indented" style="display: inline-block; margin-inline-start: 2em;">कुनै हृदय मूक भै युवति मृत्यु झैं वैलिने ॥</span><br/>
<span style="display:inline-block; text-align:center; width:100% ;">(१३६)</span><br/>
<br/>
बताउन शकुन्तले ! न त वसन्त उन्मादले ।<br/>
<span class="mw-poem-indented" style="display: inline-block; margin-inline-start: 2em;">बनेर पगली तिमी अति तरङ्ग काटीकन ॥</span><br/>
सधैंभर रुने भई हृदयको विदीर्णा बनी ।<br/>
<span class="mw-poem-indented" style="display: inline-block; margin-inline-start: 2em;">सुरुग्णसरि बन्दछ्यौ सब पला दुखी झैं बनी ॥</span><br/>
<span style="display:inline-block; text-align:center; width:100% ;">(१३७)</span><br/>
<br/>
न खान छ मिठास नै न पिउने पनि स्वाद छ ।<br/>
<span class="mw-poem-indented" style="display: inline-block; margin-inline-start: 2em;">कुराहरु नसम्झिने हृदय झन्‌ उदासै हुने ॥</span><br/>
तरङ्ग बहुलाउने प्रति निमेष रूँ रूँ हुने ।<br/>
<span class="mw-poem-indented" style="display: inline-block; margin-inline-start: 2em;">गुमेसरि कुनै कुरा झलक मात्र नै पाइने ॥</span><br/>
बसी विजन ठाउँमा अधिक घोरिऊँ झैं हुने ।<br/>
<span style="display:inline-block; text-align:center; width:100% ;">(१३८)</span><br/>
<br/>
समीरण जलाउने मुटु चसक्क जस्तो हुने ।<br/>
<span class="mw-poem-indented" style="display: inline-block; margin-inline-start: 2em;">घुँ घुँक्कसित रूँ हुने अनि गला पुगी रोकिने ॥</span><br/>
सराप्छ पनि चित्तले पिक कतै मुखाले हुँदा ।<br/>
<span class="mw-poem-indented" style="display: inline-block; margin-inline-start: 2em;">वसन्त वन रोग हो गर इलाज चाँडै सँगी !"</span><br/>
भनीकन प्रियम्वदा 'नगल' भन्दछिन्‌ 'यस्तरी' ।<br/>
<span class="mw-poem-indented" style="display: inline-block; margin-inline-start: 2em;">"प्रकाश हुनु औषधि प्रकृत बोलि द्यौ सुस्तरी ॥</span><br/>
<span style="display:inline-block; text-align:center; width:100% ;">(१३९)</span><br/>
<br/>
जवाकुसुम चर्किई गरम बोक्रि प्यारी सखी ।<br/>
<span class="mw-poem-indented" style="display: inline-block; margin-inline-start: 2em;">हवा सुरभिले भरी हृदयलाई गर्माउँछ ॥</span><br/>
'उहू उहू' गरी गरी शर विदीर्ण ऊ कोइली ।<br/>
<span style="display:inline-block; text-align:center; width:100% ;">(१४०)</span><br/>
<br/>
नबोल अब चारु है यति चिरिक्क चर्को गरी ।<br/>
<span class="mw-poem-indented" style="display: inline-block; margin-inline-start: 2em;">कुरा नमरले त्यसै शरम हुन्छ है शीतल ॥</span><br/>
सुवास छ त्यसै फुका अब नच्यात है कोपिला ।<br/>
<span class="mw-poem-indented" style="display: inline-block; margin-inline-start: 2em;">नजीक रहनै भए अति खुलस्त शिक्षा किन ?</span><br/>
हलक्क यति हर्किई अझ झलक्क क्यै देखिनौ ?<br/>
<span class="mw-poem-indented" style="display: inline-block; margin-inline-start: 2em;">छिटा नजर देख्दछन्‌ किन बसेर खोर्‍याउनु ?</span><br/>
<span style="display:inline-block; text-align:center; width:100% ;">(१४१)</span>
</p>
</div>
<p> <span/>
</p>
<div class="poem">
<p>यहाँ छ स्तन चारुमा बुझन चारु ! गट्टा कुनै ।<br/>
<span class="mw-poem-indented" style="display: inline-block; margin-inline-start: 2em;">छ ढुक्‌ ढुक थियो यहाँ कति छिटो बनी उत्सुक ॥</span><br/>
नबोल सखि है तिमी भ्रमर भित्र राखी रहू ।<br/>
<span class="mw-poem-indented" style="display: inline-block; margin-inline-start: 2em;">उसैसँग कुरा गरी मधु तरङ्ग चाखी रहू ॥</span><br/>
<span style="display:inline-block; text-align:center; width:100% ;">(१४२)</span><br/>
<br/>
झलक्क तर देखिए नजर यी लुकाऊँ कता !<br/>
<span class="mw-poem-indented" style="display: inline-block; margin-inline-start: 2em;">यताउति कतै भए कि त नहेर्नु मैले उता ॥</span><br/>
सँगीहरू अनाज हन्‌, हृदयनाथ चोर्छन्‌ भनी ?<br/>
<span class="mw-poem-indented" style="display: inline-block; margin-inline-start: 2em;">लुकाउन तयार छौ कि त नबोल्न खोज्दी तिमी ?"</span><br/>
<span style="display:inline-block; text-align:center; width:100% ;">(१४३)</span><br/>
<br/>
भनीकन प्रियम्वदा जब मुसुक्क हाँस्दी भइन्‌ ।<br/>
<span class="mw-poem-indented" style="display: inline-block; margin-inline-start: 2em;">खुलूँसरि बनी दुवै अधर 'जाऊ' जस्तो गरी ॥</span><br/>
फरक्कसित फर्किइन्‌ हृदयभित्र शङ्का भई ।<br/>
<span class="mw-poem-indented" style="display: inline-block; margin-inline-start: 2em;">कतै नृपति छन्‌ कि ती निकट कुञ्जमा झैं भर्ई ॥</span><br/>
<span style="display:inline-block; text-align:center; width:100% ;">(१४४)</span><br/>
<br/>
सशङ्क अलि भूप छन्‌ अब मलाइ देख्छिन्‌ तिनी ।<br/>
<span class="mw-poem-indented" style="display: inline-block; margin-inline-start: 2em;">भनी कुसुम झाँगको निविड आड लिन्छन्‌ तिनी ॥</span><br/>
शरीर अलि खुम्चिई दुइ कुना लगाईकन ।<br/>
<span class="mw-poem-indented" style="display: inline-block; margin-inline-start: 2em;">अघिल्तिर बढूँ लुकूँ कि अब के गरूँ भैकन ॥</span><br/>
<span style="display:inline-block; text-align:center; width:100% ;">(१४५)</span><br/>
<br/>
"सुनेर दिलका कुरा यदि हवा हवामा उनी ।<br/>
<span class="mw-poem-indented" style="display: inline-block; margin-inline-start: 2em;">उडीकन तिमी भनी मिलुँ भनी नआऊन्‌ यहाँ ॥</span><br/>
शरीर यसरी गली अधर नै सुकाईकन ।<br/>
<span class="mw-poem-indented" style="display: inline-block; margin-inline-start: 2em;">बसीरहनु एकली कुन छ बुद्धिमानी भन !</span><br/>
<span style="display:inline-block; text-align:center; width:100% ;">(१४६)</span><br/>
<br/>
अनेक कति युक्ति छन्‌ भन, खुलस्त सिक्ने भए ।<br/>
<span class="mw-poem-indented" style="display: inline-block; margin-inline-start: 2em;">तिमी कपटमूर्ति छौ सब कुरा दिलमा रहे ॥</span><br/>
तिमी सुकिदिँदा यसै बहुत लाग्छ माया कठै !<br/>
<span class="mw-poem-indented" style="display: inline-block; margin-inline-start: 2em;">अलीकति बताइद्यौ कपट पाप लाग्ने छ नि ॥</span><br/>
<span style="display:inline-block; text-align:center; width:100% ;">(१४७)</span>
</p>
</div>
<p> <span/>
</p>
<div class="poem">
<p>यहाँ बसन काखमा शिर अडाइदेऊ तिमी ।<br/>
<span class="mw-poem-indented" style="display: inline-block; margin-inline-start: 2em;">कि लाज यतिमै भयो ? उरु छ यो जनाना भनी ॥</span><br/>
यहाँ पुरुष छैन क्वै म ठुङ मार्छु मीठो गरी ।<br/>
<span class="mw-poem-indented" style="display: inline-block; margin-inline-start: 2em;">गली कसुम बाहली शिरथुँगा अडाऊ यहाँ ॥"</span><br/>
भनी नरम काखमा मृदु शिरीषको माथ त्यो ।<br/>
<span class="mw-poem-indented" style="display: inline-block; margin-inline-start: 2em;">बसीकन अडाउँछिन् "किन अतीव लज्जावती ॥</span><br/>
बन्यौ 'शिव हरे !' भनी करमकी अबोला गति ।<br/>
<span style="display:inline-block; text-align:center; width:100% ;">(१४८)</span><br/>
<br/>
दुवै युवति हौं बुझ्यौ ? उर दुवै फुलेको यहाँ ।<br/>
<span class="mw-poem-indented" style="display: inline-block; margin-inline-start: 2em;">उही प्रकृतिका दुवै छ कुन कृष्णजूँघा यहाँ ॥</span><br/>
कपोल न छ रौंभरी शरमलाइ खस्रो कुनै ।<br/>
<span class="mw-poem-indented" style="display: inline-block; margin-inline-start: 2em;">बताउन सखी हरे बहुत ! तुल्बुलायो मनै ॥"</span><br/>
<span style="display:inline-block; text-align:center; width:100% ;">(१४९)</span><br/>
<br/>
अनेक ढँगका भई कठिनता तथा लज्जत ।<br/>
<span class="mw-poem-indented" style="display: inline-block; margin-inline-start: 2em;">भरी मुख रँगाउँदी असजिलोपनाले गरी ॥</span><br/>
यसो सखि-मुहारमा नजर क्यै उचालीकन ।<br/>
<span class="mw-poem-indented" style="display: inline-block; margin-inline-start: 2em;">नबोलिकन भन्दछन्‌ 'मकन हुन्छ बाधा' भनी ॥</span><br/>
<span style="display:inline-block; text-align:center; width:100% ;">(१५०)</span><br/>
<br/>
"खुलस्त नहुने तिमी अब त नास्तिकै भैसक्यौ ।<br/>
<span class="mw-poem-indented" style="display: inline-block; margin-inline-start: 2em;">समस्त दिलको कुरा प्रभु न  बुझ्दछन्‌ क्वै वहाँ ?</span><br/>
छकाउनु जगत्‌ सबै प्रकृतिलाइ रोकीकन ।<br/>
<span class="mw-poem-indented" style="display: inline-block; margin-inline-start: 2em;">बनेर गर्‍हुँगी बस्यौ अधर बन्द पारीकन ॥</span><br/>
<span style="display:inline-block; text-align:center; width:100% ;">(१५१)</span><br/>
<br/>
खुलस्त जति बोल्दछ्यौ हृदय नै हलूका बनी ।<br/>
<span class="mw-poem-indented" style="display: inline-block; margin-inline-start: 2em;">छ रोग पर नै हुने न त अनिद्र बन्दै तिमी ॥</span><br/>
गनेर सब तारका गगनबीच झारी कणा ।<br/>
<span class="mw-poem-indented" style="display: inline-block; margin-inline-start: 2em;">प्रतिक्षण हिसाबकी चतुर बन्दछ्यौ रात्रिमा ॥</span><br/>
<span style="display:inline-block; text-align:center; width:100% ;">(१५२)</span><br/>
<br/>
खराब कटु रोग यो अब कपाल दख्ला नि है !<br/>
<span class="mw-poem-indented" style="display: inline-block; margin-inline-start: 2em;">सधैं उर समाउला अति तरङ्ग भर्ला नि है !</span><br/>
सुकी अधर रूप भै विकृतिमा कलेटी परी ।<br/>
<span class="mw-poem-indented" style="display: inline-block; margin-inline-start: 2em;">शिकार कटु कालको बहुत शीघ्र बन्ल्यौ नि है !"</span><br/>
<span style="display:inline-block; text-align:center; width:100% ;">(१५३)</span>
</p>
</div>
<p> <span/>
</p>
<div class="poem">
<p>"छ षोडश वसन्त यो कलुष यो छ पृथ्वीमहाँ ।<br/>
<span class="mw-poem-indented" style="display: inline-block; margin-inline-start: 2em;">सबै युवति पर्दछन्‌ नि अनिवार्य यो रोगमा ॥</span><br/>
न औषधि उपाय वा हृदयलाइ लाग्छन्‌ कुनै ।<br/>
<span class="mw-poem-indented" style="display: inline-block; margin-inline-start: 2em;">छ भीरु दिलको व्यथा कति त मर्दछन्‌ ग्रस्त भै ॥</span><br/>
<span style="display:inline-block; text-align:center; width:100% ;">(१५४)</span><br/>
<br/>
भने भन तिमी सखी मन नभन्नको नै भए ।<br/>
<span class="mw-poem-indented" style="display: inline-block; margin-inline-start: 2em;">न भन्नु किन भन्नु है यति कुरा सुनाईदिएँ ॥</span><br/>
छ को र जुन यो बुझोस्‌ हृदय मर्न मूकै बनी ।<br/>
<span class="mw-poem-indented" style="display: inline-block; margin-inline-start: 2em;">बढी अप्रकृता बन्यौ" सखि अगाडि भन्छिन्‌ तिनी ॥</span><br/>
<span style="display:inline-block; text-align:center; width:100% ;">(१५५)</span><br/>
<br/>
"बताइदिनु यो कुरा हित बुझी बताएँ सखी ।<br/>
<span class="mw-poem-indented" style="display: inline-block; margin-inline-start: 2em;">छ रोग पनि यो कडा सब म बुझ्छु यो लक्षण ॥"</span><br/>
भनीकन प्रियम्वदा नजर थोर कर्के गरी ।<br/>
<span class="mw-poem-indented" style="display: inline-block; margin-inline-start: 2em;">मुहार मृदु हेर्दछिन्‌ श्रवण छन्‌ सुनूँ झैं गरी ॥</span><br/>
<span style="display:inline-block; text-align:center; width:100% ;">(१५६)</span><br/>
<br/>
"थियो दिवस के सखी कसुमकालको सुन्दर ।<br/>
<span class="mw-poem-indented" style="display: inline-block; margin-inline-start: 2em;">सवाल पनि गर्दथी विटपमा कि कोही चरा ॥</span><br/>
रँगीन कपडा धरी मुटु सुटुक्क चोरीकन ।<br/>
<span class="mw-poem-indented" style="display: inline-block; margin-inline-start: 2em;">शिकार कुसुमी गरी मदन डुल्दथे कि ? वन ॥"</span><br/>
<span style="display:inline-block; text-align:center; width:100% ;">(१५७)</span><br/>
<br/>
मुसुक्क दुइ ओठले शरमसाथ बोले करा ।<br/>
<span class="mw-poem-indented" style="display: inline-block; margin-inline-start: 2em;">बढ्यो शरम लाल भै तर लुकाउँछिन्‌ ती बरा !</span><br/>
"बुझें अब बुझें" भनी रँग गुलाबका दीकन ।<br/>
<span class="mw-poem-indented" style="display: inline-block; margin-inline-start: 2em;">कुरा कति प्रियम्वदा मधुर गर्दछिन्‌ तीसँग ॥</span><br/>
<span style="display:inline-block; text-align:center; width:100% ;">(१५८)</span><br/>
<br/>
बनीकन न फुक्छ त्यो तर बुझिन्‌ सखीले भनी ।<br/>
<span class="mw-poem-indented" style="display: inline-block; margin-inline-start: 2em;">प्रसन्नहृदया तिनी नजर भूमिमा झार्दछिन्‌ ॥</span><br/>
"गरे कि दिन त्यो कनै नजरले इशारा पनि !<br/>
<span class="mw-poem-indented" style="display: inline-block; margin-inline-start: 2em;">तिमी त चुपचाप नै बसिरह्यौ कि लाटी बनी ?"</span><br/>
<span style="display:inline-block; text-align:center; width:100% ;">(१५९)</span>
</p>
</div>
<p> <span/>
</p>
<div class="poem">
<p>रहस्य दुहुँदी तिनी अति मिठासका बातले ।<br/>
<span class="mw-poem-indented" style="display: inline-block; margin-inline-start: 2em;">खिची नजर रीसका शरमका उज्याला बडा ॥</span><br/>
सुचारु ढकनी मनी, अति प्रसन्न मानीकन !<br/>
<span class="mw-poem-indented" style="display: inline-block; margin-inline-start: 2em;">झुकेर अलि हेर्दथिन्‌ मन बुझूँ भनी तत्क्षण ॥</span><br/>
<span style="display:inline-block; text-align:center; width:100% ;">(१६०)</span><br/>
<br/>
"हरे कठिनता बुझें किन त्यसै खुला बन्दथ्यो ।<br/>
<span class="mw-poem-indented" style="display: inline-block; margin-inline-start: 2em;">भनूँसरे बने पनि शरम तान्छ बोलीकन ॥</span><br/>
चलूँसरि बने पनि अधर बन्दछन्‌ बन्द नै ।<br/>
<span class="mw-poem-indented" style="display: inline-block; margin-inline-start: 2em;">म बुझ्छु कठिनाइ यो न अरू चारु बुझ्छिन्‌ यिनी ॥"</span><br/>
<span style="display:inline-block; text-align:center; width:100% ;">(१६१)</span><br/>
<br/>
भनीकन छ दुःखको प्रथम यो कुनै अक्षर ।<br/>
<span class="mw-poem-indented" style="display: inline-block; margin-inline-start: 2em;">कसो ? नजर भन्दछन्‌ नजर बन्दछन्‌ हैन झैं ॥</span><br/>
निषेध छ समर्थ नै हृदयका कुरामा भनी ।<br/>
<span class="mw-poem-indented" style="display: inline-block; margin-inline-start: 2em;">"बुझें अब बुझें बुझें" अब प्रियम्वदाले भनिन्‌ ॥</span><br/>
<span style="display:inline-block; text-align:center; width:100% ;">(१६२)</span><br/>
<br/>
चुँडी कमलको सफा धवल पात ल्याईकन ।<br/>
<span class="mw-poem-indented" style="display: inline-block; margin-inline-start: 2em;">यहाँ हृदयको करा अलिकता तिमी लेखिद्यौ ॥</span><br/>
भनी निकटको कुनै कसुम शूलले दाडिमी ।<br/>
<span class="mw-poem-indented" style="display: inline-block; margin-inline-start: 2em;">कनिष्ठ मृदु अङ्गुली रगत काढ्न रोप्छिन्‌ तिनी ॥</span><br/>
<span style="display:inline-block; text-align:center; width:100% ;">(१६३)</span><br/>
<br/>
मसी मसँग नै छ यो रुधिर लाक्षिका भो यहीं ।<br/>
<span class="mw-poem-indented" style="display: inline-block; margin-inline-start: 2em;">भनी स्वकर घोप्दछिन्‌ मृटु चसक्क भो भूपको ॥</span><br/>
लिई कलम देख्दछिन् कमल पातमा ती अडी ।<br/>
<span class="mw-poem-indented" style="display: inline-block; margin-inline-start: 2em;">अरू अघि सरे त्यहाँ नजर हेर्न "श्री" सुन्दर ॥</span><br/>
<span style="display:inline-block; text-align:center; width:100% ;">(१६४)</span><br/>
<br/>
"नहेर सखि लेख्न नै कलम चट्ट अड्कीकन ।<br/>
<span class="mw-poem-indented" style="display: inline-block; margin-inline-start: 2em;">कुराहरु नआउने शरम लाग्छ भो लेख्तिनँ ॥"</span><br/>
भनीकन तिनी अडिन्‌ अरु सँगाति लागे पर ।<br/>
<span class="mw-poem-indented" style="display: inline-block; margin-inline-start: 2em;">तिनी हृदय लेख्दछिन्‌ हरफ वक्रमा सुन्दर ॥</span><br/>
<span style="display:inline-block; text-align:center; width:100% ;">(१६५)</span>
</p>
</div>
<p> <span/>
</p>
<div class="poem">
<p>जसै शरमले गरी कमलपात च्यातूँसरि ।<br/>
<span class="mw-poem-indented" style="display: inline-block; margin-inline-start: 2em;">बनिन्‌ मृदु शकन्तला त्वरित चारु सर्छिन्‌ अघि ॥</span><br/>
झपक्कसित छोप्दछिन्‌ कमलपात खोसीकन ।<br/>
<span class="mw-poem-indented" style="display: inline-block; margin-inline-start: 2em;">दुवै नजर छोप्दछिन्‌ तब शकुन्तला शोभन ॥</span><br/>
<span style="display:inline-block; text-align:center; width:100% ;">(१६६)</span><br/>
<br/>
पढीकन सुनाउँछिन्‌ मृदु रहस्यको लालिमा ।<br/>
<span class="mw-poem-indented" style="display: inline-block; margin-inline-start: 2em;">'म जो भनिछु दुःखिनी निठुर हुन्छ सोही जन ॥</span><br/>
शिकार दिलको गरी विरहमा डुबाई गए ।<br/>
<span class="mw-poem-indented" style="display: inline-block; margin-inline-start: 2em;">दुखी दिल व-सन्त झैं नृप प्रसूनको भज्दछ ॥'</span><br/>
<span style="display:inline-block; text-align:center; width:100% ;">(१६७)</span><br/>
<br/>
"बुझें कति चलाक यी नृपति हेर दुष्यन्तको ।<br/>
<span class="mw-poem-indented" style="display: inline-block; margin-inline-start: 2em;">सफासँग खुला गरी मधुर नाम स्पष्टै गरिन्‌ ॥"</span><br/>
भनीकन प्रियम्वदा "बुझ न छान्नको चातुरी ।<br/>
<span class="mw-poem-indented" style="display: inline-block; margin-inline-start: 2em;">अहो भन शकुन्तले ! मदनले छ चोखी परी ॥"</span><br/>
<span style="display:inline-block; text-align:center; width:100% ;">(१६८)</span><br/>
<br/>
अहो गजब भाग्य हो हुदयबीच राजा हुनु ।<br/>
<span class="mw-poem-indented" style="display: inline-block; margin-inline-start: 2em;">त्रिलोकपति ताज झैं यति कुरा सुनी पाउँछु ॥</span><br/>
भनी, नृपति भन्दछन्‌ मनमनै लुकेका त्यहाँ ।<br/>
<span class="mw-poem-indented" style="display: inline-block; margin-inline-start: 2em;">यही समय ठिक्क भो अब म जान्छु ती सामुमा ॥</span><br/>
<span style="display:inline-block; text-align:center; width:100% ;">(१६९)</span><br/>
<br/>
चखेवा जोडी झैं हरित सरिताका पुलिनमा ।<br/>
<span class="mw-poem-indented" style="display: inline-block; margin-inline-start: 2em;">अलग्गै बस्थे ती गह विरहका पार्न रह झैं ॥</span><br/>
दिनेशै आए झैं अवनि-पतिको आगमनमा ।<br/>
<span class="mw-poem-indented" style="display: inline-block; margin-inline-start: 2em;">मिले आँखाद्वारा दिल दिल दुवै गद्गद बनी ॥</span><br/>
<span style="display:inline-block; text-align:center; width:100% ;">(१७०)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>चकितलोचनी मृदु शकुन्तला ।<br/>
<span class="mw-poem-indented" style="display: inline-block; margin-inline-start: 2em;">'छल रहेछ यो सकलको' भनी ॥</span><br/>
शरमको गरी भाग्नको मन ।<br/>
<span class="mw-poem-indented" style="display: inline-block; margin-inline-start: 2em;">हुन गई अडिन्‌ प्यूँन दर्शन ॥</span><br/>
<span style="display:inline-block; text-align:center; width:100% ;">(१७१)</span>
</p>
</div>
<p> <span/>
</p>
<div class="poem">
<p>"कुशल नै छ के वनपरीहरू ?<br/>
<span class="mw-poem-indented" style="display: inline-block; margin-inline-start: 2em;">वन घुमी घुमी चट्ट भेट भो ॥</span><br/>
हृदयमा भयो अति प्रसन्नता ।<br/>
<span class="mw-poem-indented" style="display: inline-block; margin-inline-start: 2em;">अति उराठमा पो थिएँ म ता ॥"</span><br/>
<span style="display:inline-block; text-align:center; width:100% ;">(१७२)</span><br/>
<br/>
भाव चित्तका सब छिपाउँदी ।<br/>
<span class="mw-poem-indented" style="display: inline-block; margin-inline-start: 2em;">नजर हेर्दछिन्‌ ती शकुन्तला ॥</span><br/>
चकितलोचनी विनत चारुता ।<br/>
<span class="mw-poem-indented" style="display: inline-block; margin-inline-start: 2em;">कुसुम झाँगको आड खोज्दछिन्‌ ॥</span><br/>
<span style="display:inline-block; text-align:center; width:100% ;">(१७३)</span><br/>
<br/>
दिल खुलेसरी स्वर्ण कान्तिले ।<br/>
<span class="mw-poem-indented" style="display: inline-block; margin-inline-start: 2em;">प्रभु उदाउँदा विपिनबीचमा ॥</span><br/>
कलनिनादका नभ-चरीहरू ।<br/>
<span class="mw-poem-indented" style="display: inline-block; margin-inline-start: 2em;">हृदयपङ्खले गर्न स्वागत ॥</span><br/>
<span style="display:inline-block; text-align:center; width:100% ;">(१७४)</span><br/>
<br/>
"दिल हुँदा हुँदै शब्द शून्यता ।<br/>
<span class="mw-poem-indented" style="display: inline-block; margin-inline-start: 2em;">जलद बीचमा शीघ्र बेपता ॥</span><br/>
बन्दछौ प्रभा अमित रत्नका ।<br/>
<span class="mw-poem-indented" style="display: inline-block; margin-inline-start: 2em;">विश्ववन्द्यका किरणसामुमा ॥"</span><br/>
यति भनी त्यहाँ मधु प्रियम्वदा ।<br/>
<span class="mw-poem-indented" style="display: inline-block; margin-inline-start: 2em;">हृदय भूपको खुश गराउँदछिन्‌ ॥</span><br/>
<span style="display:inline-block; text-align:center; width:100% ;">(१७५)</span><br/>
<br/>
चार चञ्चला अघि सरीकन ।<br/>
<span class="mw-poem-indented" style="display: inline-block; margin-inline-start: 2em;">नृपतिसामुमा विन्ति गर्दछिन्‌ ॥</span><br/>
"सखि शकुन्तला खोज्दछिन्‌ यहाँ ।<br/>
<span class="mw-poem-indented" style="display: inline-block; margin-inline-start: 2em;">विन्ति गर्न क्यै एकली बनी ॥</span><br/>
<span style="display:inline-block; text-align:center; width:100% ;">(१७६)</span><br/>
<br/>
पर हिँडूँ सबै शर्म क्यै नली ।<br/>
<span class="mw-poem-indented" style="display: inline-block; margin-inline-start: 2em;">हृदयको कुरा सखि, बताउनू ॥</span><br/>
समय मिल्छ यो सुनहला कहाँ ।<br/>
<span class="mw-poem-indented" style="display: inline-block; margin-inline-start: 2em;">लौ त, हिँड्दछौं बस सखे ! यहाँ ॥"</span><br/>
<span style="display:inline-block; text-align:center; width:100% ;">(१७७)</span>
</p>
</div>
<p> <span/>
</p>
<div class="poem">
<p>यति भनी हिँडे सब सखीहरू ।<br/>
<span class="mw-poem-indented" style="display: inline-block; margin-inline-start: 2em;">तब शकुन्तला हुन गइन्‌ त्यहाँ ॥</span><br/>
नृपतिसामुमा 'अब म के गरूँ ।'<br/>
<span class="mw-poem-indented" style="display: inline-block; margin-inline-start: 2em;">यस छिनै भरी पालुवाहरू ॥</span><br/>
कर सरी गरी भन्दथ्यो तरु ।<br/>
<span style="display:inline-block; text-align:center; width:100% ;">(१७८)</span><br/>
<br/>
नजर भूपका भेट्न लज्जिता ।<br/>
<span class="mw-poem-indented" style="display: inline-block; margin-inline-start: 2em;">पयर हेर्दछिन्‌ प्रेमसाथ ती ॥</span><br/>
कुसुम लौन नी अब कसो गरूँ ।<br/>
<span class="mw-poem-indented" style="display: inline-block; margin-inline-start: 2em;">तुल्य भावले कर्किईकन ॥ </span><br/>
<span style="display:inline-block; text-align:center; width:100% ;">(१७९)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>"आज्ञा के छ मलाइ हे मृदुमुखी के काम मै लायक ।<br/>
<span class="mw-poem-indented" style="display: inline-block; margin-inline-start: 2em;">पृथ्वीमा छ कि स्वर्गमा छ भनिद्यौ केही नमानी धक ॥</span><br/>
इन्द्रैलाइ जितेर स्वर्ग सब नै यी पाउ राखीकन ।<br/>
<span class="mw-poem-indented" style="display: inline-block; margin-inline-start: 2em;">'तिम्रो दास' म भन्न पाउँछु कतै हे विश्व जित्ने धन ॥</span><br/>
<span style="display:inline-block; text-align:center; width:100% ;">(१८०)</span><br/>
<br/>
सातै सागर वा डुबेर गहिरा ल्याऊँ र रत्नादिक ?<br/>
<span class="mw-poem-indented" style="display: inline-block; margin-inline-start: 2em;">ल्याऊँ एक विमान वा गगनमा गर्ने विहारै भए ?</span><br/>
पाऊँ चट्ट खुशी मुहारसित क्यै आज्ञा नमानी धक ।<br/>
<span class="mw-poem-indented" style="display: inline-block; margin-inline-start: 2em;">खोली पल्लव लोहिताधर दुवै बोली कुनै बोलन ॥"</span><br/>
<span style="display:inline-block; text-align:center; width:100% ;">(१८१)</span><br/>
<br/>
बन्दी चारु गुलाफ झैं वदनमा या खुर्र भागूँ बसूँ ।<br/>
<span class="mw-poem-indented" style="display: inline-block; margin-inline-start: 2em;">लालीलाइ लुकाउने मन गरी लालित्यले फर्किंदी ॥</span><br/>
टिप्छिन्‌ फूल र च्यात्तछिन्‌ कुटुकुटू मानो 'त्यसोरी दिल ।<br/>
<span class="mw-poem-indented" style="display: inline-block; margin-inline-start: 2em;">मेरो लिन्छ वियोग दुष्ट करले' भन्ने बुझाएसरि ॥</span><br/>
<span style="display:inline-block; text-align:center; width:100% ;">(१८२)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>जति प्रश्न गर्‍यो उति कष्ट हुने ।<br/>
<span class="mw-poem-indented" style="display: inline-block; margin-inline-start: 2em;">मन बोल्न भए पनि झन्‌ नहुने ॥</span><br/>
दगुरूँ दगुरूँ र बसूँ दुइटा ।<br/>
<span class="mw-poem-indented" style="display: inline-block; margin-inline-start: 2em;">मृदु भाव मिलीकन ती रहँदी ॥</span>
</p>
</div>
<div style="margin-top:-1lh;"/>
<p> <span/>
</p>
<div class="poem">
<p>नबसूँ नबसूँसरि लाज हुँदा ।<br/>
तर 'भेट हुनेछ नि फेरि कता ?'<br/>
<span class="mw-poem-indented" style="display: inline-block; margin-inline-start: 2em;">यति भाव लिई रहँदी मृदुता । </span><br/>
जल-छालसरी अलमल्ल बनिन्‌ ॥<br/>
<span style="display:inline-block; text-align:center; width:100% ;">(१८३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>भागिन्‌ आखिर ती पुलुक्क मुखमा हेरी मुसुक्कै गरी ।<br/>
<span class="mw-poem-indented" style="display: inline-block; margin-inline-start: 2em;">लज्जातुल्य सजीव ती कुसुमको लाली कहाँ अल्पिइन्‌ ॥</span><br/>
देवीतुल्य वसन्तकी मदनकी कोपी कुँदेकी तिनी ।<br/>
<span class="mw-poem-indented" style="display: inline-block; margin-inline-start: 2em;">स्वप्नातुल्य कहाँ गइन्‌ विपिनमा भूस्वर्गकी चन्द्रिका ॥</span><br/>
<span style="display:inline-block; text-align:center; width:100% ;">(१८४)</span>
</p>
</div>
</div>
</div>
</div>
  </body>
</html>
