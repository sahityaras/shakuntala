<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>चतुर्विंशतितम सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>चतुर्विंशतितम सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>न्यानो कोमलता लिएर रविले फारेर हुस्सूहरू ।<br/>
<span class="mw-poem-indented" style="display: inline-block; margin-inline-start: 2em;">सेतो प्रोज्ज्वलता बनी झिलिमिली पार्थे कणाका तरु ॥</span><br/>
हावा मन्द थियो वसन्त वनको शोभा हरा मग्मग ।<br/>
<span class="mw-poem-indented" style="display: inline-block; margin-inline-start: 2em;">शीत श्वासित वाससाथ मनमा ब्यूँझाउँथ्यो कल्पना ॥</span><br/>
<span style="display:inline-block; text-align:center; width:100% ;">(१)</span><br/>
<br/>
डुल्दै शीतल कुञ्जमा प्रकृतिको बाटो घुमौरो लिई ।<br/>
<span class="mw-poem-indented" style="display: inline-block; margin-inline-start: 2em;">ओर्ले कश्यपका कुटीतिर तिनी बास्ना मजाको पिई ॥</span><br/>
हावा त्यो सुख झैं सुशीतल सफा त्यो शान्तिको शासन ।<br/>
<span class="mw-poem-indented" style="display: inline-block; margin-inline-start: 2em;">पाई चित्त प्रसन्न भो नृपतिको देखी तपस्या-वन ॥</span><br/>
<span style="display:inline-block; text-align:center; width:100% ;">(२)</span><br/>
<br/>
ओर्ले जान्छु भनेर कश्यपकहाँ त्यो जङ्गली राहमा ।<br/>
<span class="mw-poem-indented" style="display: inline-block; margin-inline-start: 2em;">पातै मग्मग वासका बहु थिए हाँगा नयाँ आशमा ॥</span><br/>
पुछ्रे जीव बिहानका गगनका गन्धर्व रङ्गीनका ।<br/>
<span class="mw-poem-indented" style="display: inline-block; margin-inline-start: 2em;">मीठा शब्द थिए अनेक वनमा बोल्ने नयाँ पल्लव ॥</span><br/>
<span style="display:inline-block; text-align:center; width:100% ;">(३)</span><br/>
<br/>
हाँगै चुर्बुरिने मृदु स्वरहरू जादू जगत्‌का सरि ।<br/>
<span class="mw-poem-indented" style="display: inline-block; margin-inline-start: 2em;">नौला ढङ्ग मिठासले तरुभरी बन्थे रँगी छिर्बिरी ॥</span><br/>
मानो फूल उडेसमान खगका बोल्थे पखेटाहरू ।<br/>
<span class="mw-poem-indented" style="display: inline-block; margin-inline-start: 2em;">गानाकी नव देशमा मृदु कुराका दिव्य जादूहरू ॥</span><br/>
<span style="display:inline-block; text-align:center; width:100% ;">(४)</span>
</p>
</div>
<p> <span/>
</p>
<div class="poem">
<p>"यस्तो सुन्दर गानको वनविषे ती कोमलाङ्गीसँग ।<br/>
<span class="mw-poem-indented" style="display: inline-block; margin-inline-start: 2em;">मेरो वन्य बिहा भयो कुसुमको खानी फुलेको रँग ॥</span><br/>
सौगन्धी नवमञ्जरीहरु मिली नाच्थे फुकाई उर ।<br/>
<span class="mw-poem-indented" style="display: inline-block; margin-inline-start: 2em;">बोल्थ्यो प्रेम बनी जगत्‌ मृदुहरा बोल्थ्यो फुली सुन्दर ॥</span><br/>
<span style="display:inline-block; text-align:center; width:100% ;">(५)</span><br/>
<br/>
'हाम्रा भाव थिए मुनासरि नयाँ मीठा मुना पातला ।<br/>
<span class="mw-poem-indented" style="display: inline-block; margin-inline-start: 2em;">जिभ्रा झैं कलकण्ठका मृदुलता मागी नयाँ कम्पित ॥</span><br/>
फुल्छौं चन्द्र र सूर्यमा उर फुकी मीठो लचीलोपन ।<br/>
<span class="mw-poem-indented" style="display: inline-block; margin-inline-start: 2em;">बिस्तारै मुसकाउँदै पर गरी' भन्थे खुसाईकन ॥</span><br/>
<span style="display:inline-block; text-align:center; width:100% ;">(६)</span><br/>
<br/>
"घुम्टो थोर लिएर भाव तिनका लज्जा रसीली बनी ।<br/>
<span class="mw-poem-indented" style="display: inline-block; margin-inline-start: 2em;">मुस्कन्थे अलि लालरङ्ग कलिलो छाएर गाला भरी ॥</span><br/>
ती बोल्थिन्‌ वन झैं चरामय कुरा, मीठा सुराका कणा ।<br/>
<span class="mw-poem-indented" style="display: inline-block; margin-inline-start: 2em;">मानो बैंस वसन्तमा र वनमा बास्ना बने झैं घना ॥</span><br/>
<span style="display:inline-block; text-align:center; width:100% ;">(७)</span><br/>
<br/>
आयो क्रूर तुषारको हुदयमा ठण्डा कडा विस्मृति ।<br/>
<span class="mw-poem-indented" style="display: inline-block; margin-inline-start: 2em;">मेरो श्वास बनेर स्याँठ हिउँदे छाती चिर्‍यो कोमल ॥</span><br/>
ती फुल्दी कलिली मिठास मनमा आनन्दका रङ्गमा ।<br/>
<span class="mw-poem-indented" style="display: inline-block; margin-inline-start: 2em;">वैलिन्‌ हाय ! कतै कतैतिर तिनी होलिन्‌ रुँदी मौनमा ॥</span><br/>
<span style="display:inline-block; text-align:center; width:100% ;">(८)</span><br/>
<br/>
छातीका जलबाफ सर्र मनमा फैली रसाईकन ।<br/>
<span class="mw-poem-indented" style="display: inline-block; margin-inline-start: 2em;">ढीका उष्ण लिएर कोण दुइमा लामा तिनी हुन्‌ रुँदी ॥</span><br/>
फुल्दा यौवन आश कुण्ठित भई धक्का परी निष्ठुर ।<br/>
<span class="mw-poem-indented" style="display: inline-block; margin-inline-start: 2em;">घुँक्का बन्दछ मौन आँसुसँगमा कूना कहीं ली पर ॥</span><br/>
<span style="display:inline-block; text-align:center; width:100% ;">(९)</span><br/>
<br/>
के ठानिन्‌ शिव हाय हाय तिनले वल्ली बनी आउँथिन्‌ ।<br/>
<span class="mw-poem-indented" style="display: inline-block; margin-inline-start: 2em;">मुद्राले नव आशका विरहका दाना बिसाऊँ भनी ॥</span><br/>
मेरो क्रूरपना र आँधिहरुले ती जिल्ल आत्माकन ।<br/>
<span class="mw-poem-indented" style="display: inline-block; margin-inline-start: 2em;">राखिस्‌ दैव कहाँ ? बता अब ममा खोज्नेछु रोईकन ॥</span><br/>
<span style="display:inline-block; text-align:center; width:100% ;">(१०)</span>
</p>
</div>
<p> <span/>
</p>
<div class="poem">
<p>ती पाए अब फेरि यो अवनिमा हीराहरूकी हिरा ।<br/>
<span class="mw-poem-indented" style="display: inline-block; margin-inline-start: 2em;">स्वर्गै लोक समस्तको विजयको मिल्थ्यो मलाई सुरा ॥</span><br/>
ती आँखा दुइमा जगत्‌ कुसुमको मिल्थ्यो कणामा कणा ।<br/>
<span class="mw-poem-indented" style="display: inline-block; margin-inline-start: 2em;">बास्नातुल्य कुरा गरेर मनमा बन्थ्यो रुँदी सम्झना ॥"</span><br/>
<span style="display:inline-block; text-align:center; width:100% ;">(११)</span><br/>
<br/>
यस्तै तर्क गरेर कश्यपसितै सोधी बुझूँला भनी ।<br/>
<span class="mw-poem-indented" style="display: inline-block; margin-inline-start: 2em;">आँखा कोमल ओर्लिए नृप जहाँ बाक्लो थियो जङ्गल ॥</span><br/>
देखे एक कुमार सुन्दर त्यहाँ जो बोट झैं फूलको ।<br/>
<span class="mw-poem-indented" style="display: inline-block; margin-inline-start: 2em;">लालीदार कपोलको शिशु थियो आँखा बडा तेजिला ॥</span><br/>
<span style="display:inline-block; text-align:center; width:100% ;">(१२)</span><br/>
<br/>
राम्रा लक्षणले सुशोभित सफा आनन्दको सिर्जना ।<br/>
<span class="mw-poem-indented" style="display: inline-block; margin-inline-start: 2em;">जस्तो शिल्पित चार बाल्य सुषमा हाँसीरहेको मृदु ॥</span><br/>
ठूलो भाल, सुपुष्ट ताज जगको बन्ला कि झैं प्राकृत ।<br/>
<span class="mw-poem-indented" style="display: inline-block; margin-inline-start: 2em;">शोभा, कृष्ण कपालका मृदु मुना ढाकेर राम्रोसित ॥</span><br/>
<span style="display:inline-block; text-align:center; width:100% ;">(१३)</span><br/>
<br/>
फुर्तीलो, हँसिलो, विनिर्डर, त्यसै जन्म्यो कि झैं वीरता ।<br/>
<span class="mw-poem-indented" style="display: inline-block; margin-inline-start: 2em;">राम्रो मूर्ति लिएर हाँक्न जगतै त्यो बालको रूपमा ॥</span><br/>
मानो बाल छ दिव्य देह हँसिलो मानो कुनै अप्सरा-<br/>
<span class="mw-poem-indented" style="display: inline-block; margin-inline-start: 2em;">बाटै जन्म लिएसमान धरणीको दिव्य आभूषण ॥</span><br/>
<span style="display:inline-block; text-align:center; width:100% ;">(१४)</span><br/>
<br/>
राम्रा दाँत मुसे सफा लहरमा दाना उज्याला बनी ।<br/>
<span class="mw-poem-indented" style="display: inline-block; margin-inline-start: 2em;">हाँसेका दुइ ओठ पल्लव नयाँ लाली खुलेका मनि ॥</span><br/>
चम्केका दुइ बाल लोचन, लिई गन्दै थियो वेधक ।<br/>
<span class="mw-poem-indented" style="display: inline-block; margin-inline-start: 2em;">लामा दंष्ट्रकराल तीक्ष्ण वनको ली सिंहको शावक ॥</span><br/>
<span style="display:inline-block; text-align:center; width:100% ;">(१५)</span><br/>
<br/>
'हेल्‌ छ्याने ! कति लेछ दाँत यछको कछ्‌तो छ तीखो हकि ?'<br/>
<span class="mw-poem-indented" style="display: inline-block; margin-inline-start: 2em;">भन्दा ङ्यार्र गर्‍यो र हान्छ शिरमा हप्काउँदै बेसरी ॥</span><br/>
कुत्तातुल्य बनेर शान्त त्यसले आँखा हरीया दुई ।<br/>
<span class="mw-poem-indented" style="display: inline-block; margin-inline-start: 2em;">लुत्री लाउँछ त्यो मुहार मृदुमा कानै गिराई दुई ॥</span><br/>
<span style="display:inline-block; text-align:center; width:100% ;">(१६)</span>
</p>
</div>
<p> <span/>
</p>
<div class="poem">
<p>'को होला ? कुन भूपपुत्र ? कसको यो रत्न तेजी यहाँ ?'<br/>
<span class="mw-poem-indented" style="display: inline-block; margin-inline-start: 2em;">भन्दै तर्क गरेर दर्शक बने गर्दै प्रशांसा त्यहाँ ॥</span><br/>
'यस्तो बालक रत्न सुन्दर महातेजी हँसीलोकन ।<br/>
<span class="mw-poem-indented" style="display: inline-block; margin-inline-start: 2em;">पाऊँ राख्न म काख चुम्बन लिँदै स्वर्गै थियो जीवन ॥</span><br/>
<span style="display:inline-block; text-align:center; width:100% ;">(१७)</span><br/>
<br/>
लोभै लाग्दछ देख्नलाइ शिशु यो क्या तेजको सुन्दर ।<br/>
<span class="mw-poem-indented" style="display: inline-block; margin-inline-start: 2em;">यौटा दोष नदेखिने, कति छिटो, क्या फर्तिलो क्या सफा ॥</span><br/>
तोते फुट्न तयार शब्द रसिलो टूना बनी कानमा ।<br/>
<span class="mw-poem-indented" style="display: inline-block; margin-inline-start: 2em;">गद्‌गद्‌ बन्दछ चित्त चारु सपना झैं दिव्य उद्यानमा ॥</span><br/>
<span style="display:inline-block; text-align:center; width:100% ;">(१८)</span><br/>
<br/>
को होला ? यसको मुहार अलि क्यै थोरै चिने झैं कता ।<br/>
<span class="mw-poem-indented" style="display: inline-block; margin-inline-start: 2em;">कोही मानिसको कि देवहरुको झैं लाग्छ मिर्मिर्‌ यता ॥</span><br/>
के मैले सपनातिरै दिन कुनै देखें ? झझल्कोसरि ।<br/>
<span class="mw-poem-indented" style="display: inline-block; margin-inline-start: 2em;">को होला ? कुन भूपको शिशु यहाँ या देव आए झरी ?</span><br/>
<span style="display:inline-block; text-align:center; width:100% ;">(१९)</span><br/>
<br/>
स्वप्ना सुन्दर आशका हृदयका फुल्दो हुँदा यौवन ।<br/>
<span class="mw-poem-indented" style="display: inline-block; margin-inline-start: 2em;">देखिन्छन्‌ यसरी कतै कि रसिला आँखा लिई सम्झिन ?</span><br/>
अर्कै ठाउँ झरेर स्वर्गतिरका यी बाल-स्वप्नाहरू ।<br/>
<span class="mw-poem-indented" style="display: inline-block; margin-inline-start: 2em;">हाँसी चित्त रुलाउँछन्‌ कि यसरी दुःखी बनाई मरूँ ॥</span><br/>
<span style="display:inline-block; text-align:center; width:100% ;">(२०)</span><br/>
<br/>
यस्तै एक थियो सुचारु सपना त्यो कोपिलैमा पर ।<br/>
<span class="mw-poem-indented" style="display: inline-block; margin-inline-start: 2em;">मेरो लात लिई गयो विधि हुँदा उल्टो कडा निष्ठुर ॥</span><br/>
त्यो बाबाकन रुग्ण दीन थलमा झुत्रो लगाई रुँदी ।<br/>
<span class="mw-poem-indented" style="display: inline-block; margin-inline-start: 2em;">होलिन्‌ काख लिँदी सुदीनवदनी तप्तप्‌ झरी झैं हुँदी ॥</span><br/>
<span style="display:inline-block; text-align:center; width:100% ;">(२१)</span><br/>
<br/>
यो को हो ? अब सोध्छु' यो मन लिई दुष्यन्त सर्छन्‌ अघि ।<br/>
<span class="mw-poem-indented" style="display: inline-block; margin-inline-start: 2em;">"एनानी ! भन को तिमी ? घर कहाँ ? के नाम तिम्रो भन ?"</span><br/>
भन्दा भन्दछ बाल त्यो हँसमुखा हेरेर माथी तल ।<br/>
<span class="mw-poem-indented" style="display: inline-block; margin-inline-start: 2em;">"मेलो किछ्‌न बुबा विछाल थल यो" फैलाउँदो बाहुली ॥</span><br/>
"आत्मा नाम छ काम यो छब जगत्‌ जित्ने उज्यालो गली ।<br/>
<span class="mw-poem-indented" style="display: inline-block; margin-inline-start: 2em;">बाबा कछ्यपको कुटी घल" भनी तोते बनी माधुरी ॥</span><br/>
<span style="display:inline-block; text-align:center; width:100% ;">(२२)</span>
</p>
</div>
<p> <span/>
</p>
<div class="poem">
<p>"साच्चै कृष्णकि झैं मुहार हँसिलो जस्तो छ तिम्रो पनि ।<br/>
<span class="mw-poem-indented" style="display: inline-block; margin-inline-start: 2em;">जित्छौ यो जगतै समस्त सहजै मीठो उज्यालो बनी ॥</span><br/>
आत्मा नाम कसो गरी हुन गयो हे देहका देवता ?"<br/>
<span class="mw-poem-indented" style="display: inline-block; margin-inline-start: 2em;">भन्दा बोल्दछ "के म हूँ ल प्लिथिवी ? माटो त्यछै बेपता ॥"</span><br/>
भन्दै खिल्‌खिल्‌ हाँस्छ चारुमुख त्यो तारल्यको शैशवी ।<br/>
<span class="mw-poem-indented" style="display: inline-block; margin-inline-start: 2em;">मानो जिस्किन खेल्न कुद्न सुखको पानी सिँगार्ने छवि ॥</span><br/>
<span style="display:inline-block; text-align:center; width:100% ;">(२३)</span><br/>
<br/>
"यी हुन्‌ राजकमार चन्द्रकुलका यी तेजिला बालक ।<br/>
<span class="mw-poem-indented" style="display: inline-block; margin-inline-start: 2em;">हाम्रा राजकुमार ती भरत हुन्‌ यी दीनका पालक ॥</span><br/>
सम्राट्‌ देश समस्तका पछि हुने जानेर हाम्रा ऋषि ।<br/>
<span class="mw-poem-indented" style="display: inline-block; margin-inline-start: 2em;">बूढा कश्यप गर्नुहुन्छ यिनमा शिक्षा कुटीमा बसी ॥"</span><br/>
<span style="display:inline-block; text-align:center; width:100% ;">(२४)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>'यो चन्द्रवंशी कुन राजपुत्र ?'<br/>
<span class="mw-poem-indented" style="display: inline-block; margin-inline-start: 2em;">भनेर सोची मनमा विचित्र ॥</span><br/>
ठानेर भन्छन्‌ "कुन कृष्ण नाम ?<br/>
<span class="mw-poem-indented" style="display: inline-block; margin-inline-start: 2em;">राजा कहाँ छन्‌ कुन देश धाम ?"</span><br/>
<span style="display:inline-block; text-align:center; width:100% ;">(२५)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>यस्तैमा खस्न जाँदा शिशुकर रहने मन्त्रको एक बाजु ।<br/>
<span class="mw-poem-indented" style="display: inline-block; margin-inline-start: 2em;">टिप्छन्‌ दुष्पन्त छीटो, तर निकट हुने गर्दछन्‌ "हुन्न हा हा ॥"</span><br/>
भावी आश्चर्य सोद्धा चकित नजरले भन्दछन्‌ ती मनुष्य ।<br/>
<span class="mw-poem-indented" style="display: inline-block; margin-inline-start: 2em;">"हाम्रा यी शाहज्यादा प्रभु पनि यिनका" अड्कियो त्यो रहस्य ॥</span><br/>
<span style="display:inline-block; text-align:center; width:100% ;">(२६)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>जोडी हात खडा भएर जनले भन्छन्‌ "प्रभो मन्त्रले ।<br/>
<span class="mw-poem-indented" style="display: inline-block; margin-inline-start: 2em;">बाँधेका यस बाजुलाइ अरुले टिप्दा डसीदिन्छ यो ॥</span><br/>
सर्पै बन्दछ मर्छ मानिस पनी, हा हा त्यसैले गर्‍यौं !<br/>
<span class="mw-poem-indented" style="display: inline-block; margin-inline-start: 2em;">हाम्रा राजकुमारका प्रभु पिता जानी खुशीमा पर्‍यौं ॥"</span><br/>
<span style="display:inline-block; text-align:center; width:100% ;">(२७)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>नृपको मनमा जवाफले ।<br/>
<span class="mw-poem-indented" style="display: inline-block; margin-inline-start: 2em;">अझ आश्चर्य बढ्यो, 'कसो गरी ?</span><br/>
म पिता यिनको भनीकन ।<br/>
<span class="mw-poem-indented" style="display: inline-block; margin-inline-start: 2em;">सब भन्छन्‌ म त कत्ति बुझ्दिनँ ॥'</span><br/>
<span style="display:inline-block; text-align:center; width:100% ;">(२८)</span>
</p>
</div>
<p> <span/>
</p>
<div class="poem">
<p>"हात बाबुको मात्र निर्भय-<br/>
<span class="mw-poem-indented" style="display: inline-block; margin-inline-start: 2em;">साथ टिप्न त्यो बाजु सक्दथ्यो ॥</span><br/>
नत्र सर्प भै मृत्यु डस्दथ्यो ।<br/>
<span class="mw-poem-indented" style="display: inline-block; margin-inline-start: 2em;">चकित बन्नुको यो रहस्य हो ॥"</span><br/>
<span style="display:inline-block; text-align:center; width:100% ;">(२९)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>यस्तै हुँदा खबर शीघ्र उडेर आयो ।<br/>
<span class="mw-poem-indented" style="display: inline-block; margin-inline-start: 2em;">टिप्थिन्‌ जहाँ मृदुमुखी वनका कुनामा ॥</span><br/>
पूजा निमित्त प्रभुको कलिला प्रसून ।<br/>
<span class="mw-poem-indented" style="display: inline-block; margin-inline-start: 2em;">आँखा भरी सरसतासित सम्झनाले ॥</span><br/>
<span style="display:inline-block; text-align:center; width:100% ;">(३०)</span><br/>
<br/>
त्यो क्रूरता हृदयमा पहिले गर्‍हुङ्गो ।<br/>
<span class="mw-poem-indented" style="display: inline-block; margin-inline-start: 2em;">छाती किचेर दिनरात उदास पार्ने ॥</span><br/>
बन्थ्यो सुकोमल सिँगारसमान सारा ।<br/>
<span class="mw-poem-indented" style="display: inline-block; margin-inline-start: 2em;">लागेर ईश्वरतिरै दिलबाट धारा ॥</span><br/>
<span style="display:inline-block; text-align:center; width:100% ;">(३१)</span><br/>
<br/>
सौन्दर्यमा मृदुलता रसिला थपेकी ।<br/>
<span class="mw-poem-indented" style="display: inline-block; margin-inline-start: 2em;">मानो प्रसून मुरझाउनदेखि बच्ची ॥</span><br/>
आँखा भई करुण आँसु अनेक झारी ।<br/>
<span class="mw-poem-indented" style="display: inline-block; margin-inline-start: 2em;">साँचेर प्राण रहँदी प्रिय आश-धारी ॥</span><br/>
<span style="display:inline-block; text-align:center; width:100% ;">(३२)</span><br/>
<br/>
श्रीकृष्णको स्मरणले दुखबाट काँढा ।<br/>
<span class="mw-poem-indented" style="display: inline-block; margin-inline-start: 2em;">सारा झिकी मृदुल चित्त बुझाउँदी ती ॥</span><br/>
रुन्थिन्‌ तथापि मनको मनमै हमेशा ।<br/>
<span class="mw-poem-indented" style="display: inline-block; margin-inline-start: 2em;">'हे कृष्ण सम्झ प्रभु दीन अनाथ' भन्दी ।</span><br/>
<span style="display:inline-block; text-align:center; width:100% ;">(३३)</span><br/>
<br/>
आशा समान पृथिवीकन प्राणदायी ।<br/>
<span class="mw-poem-indented" style="display: inline-block; margin-inline-start: 2em;">छोरो थियो र त्यसमा जिउँदी अडाई ॥</span><br/>
ती प्राण दुःखमय सुन्दरता रुँदी ती ।<br/>
<span class="mw-poem-indented" style="display: inline-block; margin-inline-start: 2em;">छन्‌ मूर्ति दिव्य तपकी सरि गेरु लाई ॥</span><br/>
<span style="display:inline-block; text-align:center; width:100% ;">(३४)</span>
</p>
</div>
<p> <span/>
</p>
<div class="poem">
<p>खुल्छन्‌ कुनै वसनमा सब रङ्गका नै ।<br/>
<span class="mw-poem-indented" style="display: inline-block; margin-inline-start: 2em;">छन्‌ चन्द्रलाइ महिमा धन कृष्णरङ्ग ॥</span><br/>
ती दुःखलाइ पनि चारु सिँगार पारी ।<br/>
<span class="mw-poem-indented" style="display: inline-block; margin-inline-start: 2em;">भज्थिन्‌ टिपी कुसुम बिर्सिदिने मुरारि ॥</span><br/>
<span style="display:inline-block; text-align:center; width:100% ;">(३५)</span><br/>
<br/>
चाञ्चल्य-शून्य अघिको छरितोपना नै ।<br/>
<span class="mw-poem-indented" style="display: inline-block; margin-inline-start: 2em;">नाला बनी अब नदी गहिरीपनाले ॥</span><br/>
ती नृत्य भाव तटमा अब चट्ट बाँधी ।<br/>
<span class="mw-poem-indented" style="display: inline-block; margin-inline-start: 2em;">लिन्थ्यो गभीर गति स्वर्ग लिने रँगाई ॥</span><br/>
<span style="display:inline-block; text-align:center; width:100% ;">(३६)</span><br/>
<br/>
जानेर दुःख-सुख केवल हो परीक्षा ।<br/>
<span class="mw-poem-indented" style="display: inline-block; margin-inline-start: 2em;">भन्ने, लिएर ऋषिको अति दिव्य शिक्षा ॥</span><br/>
श्रीकृष्णको भजनमा मन पूर्ण लाई ।<br/>
<span class="mw-poem-indented" style="display: inline-block; margin-inline-start: 2em;">स्वामी उनैकन बुझी रहँदी यहाँ यी ॥</span><br/>
<span style="display:inline-block; text-align:center; width:100% ;">(३७)</span><br/>
<br/>
त्यो चोट भित्र दिलको कहिले उठेर ।<br/>
<span class="mw-poem-indented" style="display: inline-block; margin-inline-start: 2em;">बिझ्थ्यो चसक्क दिल सत्वर पग्लिएर ॥</span><br/>
रुन्थ्यो वसन्त वनमा, जब कोइलीले ।<br/>
<span class="mw-poem-indented" style="display: inline-block; margin-inline-start: 2em;">'को हो' भनेर नचिनेसरि बोलिदिन्थ्यो ॥</span><br/>
<span style="display:inline-block; text-align:center; width:100% ;">(३८)</span><br/>
<br/>
ती आज पुष्पवनमा नहुँदी विषाद ।<br/>
<span class="mw-poem-indented" style="display: inline-block; margin-inline-start: 2em;">यौटा झलक्क मनमा परबाट याद ॥</span><br/>
चम्केर, चारु वनको हरियो विवाह ।<br/>
<span class="mw-poem-indented" style="display: inline-block; margin-inline-start: 2em;">आँखा रसाउन तयार थिइन्‌ अथाह ॥</span><br/>
<span style="display:inline-block; text-align:center; width:100% ;">(३९)</span><br/>
<br/>
बेला यही सखि कुनै दगुरेर आई ।<br/>
<span class="mw-poem-indented" style="display: inline-block; margin-inline-start: 2em;">"दुष्यन्तको अब सवारि भयो, मलाई ॥</span><br/>
के के दिने ? अब कबूल नबिर्स नानी !<br/>
<span class="mw-poem-indented" style="display: inline-block; margin-inline-start: 2em;">बन्दा समस्त पृथिवीकन एक रानी ॥"</span><br/>
<span style="display:inline-block; text-align:center; width:100% ;">(४०)</span>
</p>
</div>
<p> <span/>
</p>
<div class="poem">
<p>भन्दा झसङ्ग "कसरी" सित चारु आँखा ।<br/>
<span class="mw-poem-indented" style="display: inline-block; margin-inline-start: 2em;">आश्चर्यले विपुल, लाउनकी चनाखा ॥</span><br/>
"सम्झे" भनेर रसिली गह शीघ्र बन्छिन्‌ ।<br/>
<span class="mw-poem-indented" style="display: inline-block; margin-inline-start: 2em;">"कस्तो गिज्याउनु" भनी तर शीघ्र रुन्छिन्‌ ॥</span><br/>
<span style="display:inline-block; text-align:center; width:100% ;">(४१)</span><br/>
<br/>
वृत्तान्त त्यो विपिनको नृपको सुनेर ।<br/>
<span class="mw-poem-indented" style="display: inline-block; margin-inline-start: 2em;">पुछ्‌दी नुही ढलकले दुइ दीर्घ कोस ॥</span><br/>
गम्भीर भाव रसिली मृदु शीघ्र रोकी ।<br/>
<span class="mw-poem-indented" style="display: inline-block; margin-inline-start: 2em;">भन्छिन्‌ कथा "सकल झूट बनोट हो कि ?"</span><br/>
<span style="display:inline-block; text-align:center; width:100% ;">(४२)</span><br/>
<br/>
विश्वास फेरि सखिले दिलमा दिनाले ।<br/>
<span class="mw-poem-indented" style="display: inline-block; margin-inline-start: 2em;">आकाशतर्फ दिइ दृष्टि कृतज्ञताले ॥</span><br/>
"हा कृष्ण ! सम्झनुभयो" यतिसाथ सुस्त ।<br/>
<span class="mw-poem-indented" style="display: inline-block; margin-inline-start: 2em;">गम्भीर चालसँग ती सखिसाथ लागिन्‌ ॥</span><br/>
<span style="display:inline-block; text-align:center; width:100% ;">(४३)</span><br/>
<br/>
छोटो थिएन तर पाउ खुशी छरीतो ।<br/>
<span class="mw-poem-indented" style="display: inline-block; margin-inline-start: 2em;">ती मन्द मन्द मृदु छन्द सुगन्धवाह ॥</span><br/>
सन्देशको गतिसँगै गहिरो विषाद !<br/>
<span class="mw-poem-indented" style="display: inline-block; margin-inline-start: 2em;">लाई सिँगारसरि दर्शन गर्न आइन्‌ ॥</span><br/>
<span style="display:inline-block; text-align:center; width:100% ;">(४४)</span><br/>
<br/>
ती गेरुकी मृदुमुखी रसिलो प्रसून ।<br/>
<span class="mw-poem-indented" style="display: inline-block; margin-inline-start: 2em;">वैलेर आधि जिउँदी जलबाट जस्ती ।</span><br/>
नौली बनेर सुकुमारपना गभीर ।<br/>
<span class="mw-poem-indented" style="display: inline-block; margin-inline-start: 2em;">आइन्‌ सुकोमल-दृशी गहिरी भएर ।</span><br/>
<span style="display:inline-block; text-align:center; width:100% ;">(४५)</span><br/>
<br/>
हेरी दुवै क्षणभरी दुइ मूर्ति जस्ता ।<br/>
<span class="mw-poem-indented" style="display: inline-block; margin-inline-start: 2em;">छन्‌ शिल्पको करुणभाव उज्यालिएर ।</span><br/>
झुक्दी यता मृदुमुखी रसिली बनेर ।<br/>
<span class="mw-poem-indented" style="display: inline-block; margin-inline-start: 2em;">हेर्दा उता विरहका पछुताउ हेर</span><br/>
<span style="display:inline-block; text-align:center; width:100% ;">(४६)</span>
</p>
</div>
<p> <span/>
</p>
<div class="poem">
<p>आँखा रसाउन गई अब टल्पलाए ।<br/>
<span class="mw-poem-indented" style="display: inline-block; margin-inline-start: 2em;">ती गेरुदार मुखमा गहिरी अगाडि ॥</span><br/>
हा प्रेयसी ! तब तिमी अब जोगिनीको ।<br/>
<span class="mw-poem-indented" style="display: inline-block; margin-inline-start: 2em;">यो वेशमा रुँदिथियौ ग्रहका अगाडि ॥</span><br/>
<span style="display:inline-block; text-align:center; width:100% ;">(४७)</span><br/>
<br/>
वैराग्यको कटुपना, सब दु:खभन्दा ।<br/>
<span class="mw-poem-indented" style="display: inline-block; margin-inline-start: 2em;">छाती चरक्क चिरिने, गहिरो गराई ॥</span><br/>
मानो विषाद गहका सब आँसुभन्दा ।<br/>
<span class="mw-poem-indented" style="display: inline-block; margin-inline-start: 2em;">झल्केर दिन्छ सचराचर नै रुलाई ॥</span><br/>
<span style="display:inline-block; text-align:center; width:100% ;">(४८)</span><br/>
<br/>
क्या क्रूरता मकन भन्दछ गेरु तिम्रो ।<br/>
<span class="mw-poem-indented" style="display: inline-block; margin-inline-start: 2em;">गाली समान गहिरो दिलमा सुनाई ।</span><br/>
यो रङ्गले जलधि आँसु बनेर मौन ।<br/>
<span class="mw-poem-indented" style="display: inline-block; margin-inline-start: 2em;">टल्पल्‌ हुँदो छ गहमा अहिले मलाई ॥</span><br/>
<span style="display:inline-block; text-align:center; width:100% ;">(४९)</span><br/>
<br/>
क्या शान्त सुन्दर मिठी गहिरी उज्याली ।<br/>
<span class="mw-poem-indented" style="display: inline-block; margin-inline-start: 2em;">गम्भीरता विरहको सरि मूर्तिवाली ॥</span><br/>
नाघेर दुःखहरुका सब साँधलाई ।<br/>
<span class="mw-poem-indented" style="display: inline-block; margin-inline-start: 2em;">छौ चन्द्रमा सघनतुल्य चकोरलाई ॥</span><br/>
<span style="display:inline-block; text-align:center; width:100% ;">(५०)</span><br/>
<br/>
आँखा बनी सजल भन्छ अहो ! मलाई ।<br/>
<span class="mw-poem-indented" style="display: inline-block; margin-inline-start: 2em;">बिर्सिन्नथ्यौ विपिनमा तर योगिनी भै ॥</span><br/>
हा ! क्रूर विस्मृति म पर्दछु पाउमाथि ।<br/>
<span class="mw-poem-indented" style="display: inline-block; margin-inline-start: 2em;">माफी गरे विधि-शिकार म भक्तलाई ॥"</span><br/>
<span style="display:inline-block; text-align:center; width:100% ;">(५१)</span><br/>
<br/>
जोडेर हात दुइटै अब चल्छ घुँक्क ।<br/>
<span class="mw-poem-indented" style="display: inline-block; margin-inline-start: 2em;">रुझ्दो गला अघि परे नृप-पाउमा ती ॥</span><br/>
दोटा झरे विमल विन्दु र छाँद हाली ।<br/>
<span class="mw-poem-indented" style="display: inline-block; margin-inline-start: 2em;">भन्छन्‌ "नत्याग अब भक्त दुखी मलाई ॥"</span><br/>
<span style="display:inline-block; text-align:center; width:100% ;">(५२)</span>
</p>
</div>
<p> <span/>
</p>
<div class="poem">
<p>रोई तिनी पनि थचक्क बसेर घूँ घूँ ।<br/>
<span class="mw-poem-indented" style="display: inline-block; margin-inline-start: 2em;">रोइन्, बने उर खसेर उचालिँदा ती ॥</span><br/>
रोए त्यहाँ सकल मानव वेदनामा ।<br/>
<span class="mw-poem-indented" style="display: inline-block; margin-inline-start: 2em;">टल्पल्‌ गरेर जलमा दुइ देखिनाले ॥</span><br/>
<span style="display:inline-block; text-align:center; width:100% ;">(५३)</span><br/>
<br/>
दोटै गला अब मिलेर भिजेर रुन्छन्‌ ।<br/>
<span class="mw-poem-indented" style="display: inline-block; margin-inline-start: 2em;">आत्मा छ बर्बर दुवै रसिला कणामा ?</span><br/>
सिद्धिन्छु झैं दुख दगुर्दछ शीघ्र चारु ।<br/>
<span class="mw-poem-indented" style="display: inline-block; margin-inline-start: 2em;">गुड्दै झलक्क झलकी दुइटै रुनाले ॥</span><br/>
<span style="display:inline-block; text-align:center; width:100% ;">(५४)</span><br/>
<br/>
मानो छ आँसु यति भाव प्रकाश गर्दो ।<br/>
<span class="mw-poem-indented" style="display: inline-block; margin-inline-start: 2em;">"हा नाथ, के गरि बिते निठुरी हुनाले ॥</span><br/>
हा प्राण, के गरि जिएँ पछि सम्झिनाले ।<br/>
<span class="mw-poem-indented" style="display: inline-block; margin-inline-start: 2em;">यो प्राण आतुर उडेन कडा हुनाले ॥"</span><br/>
<span style="display:inline-block; text-align:center; width:100% ;">(५५)</span><br/>
<br/>
"हा ! बिर्सिने पुरुष हैन म फूल मेरी ।<br/>
<span class="mw-poem-indented" style="display: inline-block; margin-inline-start: 2em;">स्वर्गीय वासहरुकी रसिली प्रसून ॥</span><br/>
त्यो क्रूरता यदि सचेत भए म जल्थें ।<br/>
<span class="mw-poem-indented" style="display: inline-block; margin-inline-start: 2em;">मूर्छा भएर म बचें विधिको टुनाले ॥</span><br/>
<span style="display:inline-block; text-align:center; width:100% ;">(५६)</span><br/>
<br/>
यादै भएन तर विस्मृति ढाकिनाले ।<br/>
<span class="mw-poem-indented" style="display: inline-block; margin-inline-start: 2em;">कालो बनेर घन आँसु तिमी रुलायो ॥</span><br/>
झिल्केन एक बिजुली पनि आँधि आयो ।<br/>
<span class="mw-poem-indented" style="display: inline-block; margin-inline-start: 2em;">यो दुष्ट हो छल भनी मनले लिनाले ।</span><br/>
<span style="display:inline-block; text-align:center; width:100% ;">(५७)</span><br/>
<br/>
सम्झेर आँसुहरुले दिनरात रोएँ ।<br/>
<span class="mw-poem-indented" style="display: inline-block; margin-inline-start: 2em;">औंठी मिलेर स्मृति सत्वर फर्किनाले ॥</span><br/>
यो इन्द्रजाल गहिरो विधिको मलाई ।<br/>
<span class="mw-poem-indented" style="display: inline-block; margin-inline-start: 2em;">छोप्थ्यो तिमीकन रुलाउन हाइ ! हाइ ! !</span><br/>
<span style="display:inline-block; text-align:center; width:100% ;">(५८)</span>
</p>
</div>
<p> <span/>
</p>
<div class="poem">
<p>छाती चिरेर यदि दर्द सबै सुनाऊँ ।<br/>
<span class="mw-poem-indented" style="display: inline-block; margin-inline-start: 2em;">रोला जगत्‌ सब सदैव लिएर आँसु ॥</span><br/>
छु प्रेमको हृदयको गहिरो पिपासु ।<br/>
<span class="mw-poem-indented" style="display: inline-block; margin-inline-start: 2em;">यो रङ्ग त्याग करुणा ! यति भन्छ आँसु ॥"</span><br/>
<span style="display:inline-block; text-align:center; width:100% ;">(५९)</span><br/>
<br/>
यस्तै गरेर दुइ साथ रुँदै बसेका ।<br/>
<span class="mw-poem-indented" style="display: inline-block; margin-inline-start: 2em;">देखेर दर्शक सबै दृगमा रुझेका ॥</span><br/>
केही उज्यालिन गए सब भै प्रसन्न ।<br/>
<span class="mw-poem-indented" style="display: inline-block; margin-inline-start: 2em;">ती भेटघाटहरुले, दुइ देख्न धन्य ॥</span><br/>
<span style="display:inline-block; text-align:center; width:100% ;">(६०)</span><br/>
<br/>
गर्छन्‌ दुवै हृदयको गहिरो सह्रानी ।<br/>
<span class="mw-poem-indented" style="display: inline-block; margin-inline-start: 2em;">सारा लिएर गहमा सुखसाथ पानी ॥</span><br/>
गद्‌गद् बनेर दिल क्यै अब सुँक्क सुँक्क ।<br/>
<span class="mw-poem-indented" style="display: inline-block; margin-inline-start: 2em;">रुन्छन्‌ त्यहाँ प्रणयको गतिले छुनाले ॥</span><br/>
<span style="display:inline-block; text-align:center; width:100% ;">(६१)</span><br/>
<br/>
जो प्रेमको गति विचित्र छ सो बुझेर ।<br/>
<span class="mw-poem-indented" style="display: inline-block; margin-inline-start: 2em;">छाया मिलेर दिल मानवमा अनौठा ॥</span><br/>
रुन्छन्‌ सबै प्रकृत रोदनले खुशीको ।<br/>
<span class="mw-poem-indented" style="display: inline-block; margin-inline-start: 2em;">ती दिव्य दिव्य क्षणका छवि झल्किनाले ॥</span><br/>
<span style="display:inline-block; text-align:center; width:100% ;">(६२)</span><br/>
<br/>
दोटै उठे अब पुछीकन आँसुधारा ।<br/>
<span class="mw-poem-indented" style="display: inline-block; margin-inline-start: 2em;">ती साथ साथ अब कश्यपका कुटीमा ॥</span><br/>
लाग्छन्‌ पछाडि अनि राजकुमारचाहिं ।<br/>
<span class="mw-poem-indented" style="display: inline-block; margin-inline-start: 2em;">आश्चर्यसाथ जननी -मुखतर्फ हेर्छन्‌ ॥</span><br/>
<span style="display:inline-block; text-align:center; width:100% ;">(६३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>ऋषि अगाडि गईकन ती दुई ।<br/>
<span class="mw-poem-indented" style="display: inline-block; margin-inline-start: 2em;">प्रणत छन्‌ करजोरी खडा भई ॥</span><br/>
खुइलिईकन केश मुहारका ।<br/>
<span class="mw-poem-indented" style="display: inline-block; margin-inline-start: 2em;">धवलश्मश्रु थिए अतितेजिला ॥</span><br/>
<span style="display:inline-block; text-align:center; width:100% ;">(६४)</span>
</p>
</div>
<p> <span/>
</p>
<div class="poem">
<p>अतिवयस्क तपोबल उज्ज्वल ।<br/>
<span class="mw-poem-indented" style="display: inline-block; margin-inline-start: 2em;">नयन युग्म थिए तिमिरावृत ॥</span><br/>
कर छ दक्षिण सूर्य समर्पित ।<br/>
<span class="mw-poem-indented" style="display: inline-block; margin-inline-start: 2em;">कुसुम एक लिई हलुकासित ।</span><br/>
<span style="display:inline-block; text-align:center; width:100% ;">(६५)</span><br/>
<br/>
विपुल चन्दनदार निधारमा ।<br/>
<span class="mw-poem-indented" style="display: inline-block; margin-inline-start: 2em;">निगम-आगमका सब सारमा ॥</span><br/>
त्रिशत आयु लिईकन शान्तिको ।<br/>
<span class="mw-poem-indented" style="display: inline-block; margin-inline-start: 2em;">सुख कुटीरविषे रहँदा त्यहाँ ।</span><br/>
<span style="display:inline-block; text-align:center; width:100% ;">(६६)</span><br/>
<br/>
गहन ध्यानविषे अहिले थिए ।<br/>
<span class="mw-poem-indented" style="display: inline-block; margin-inline-start: 2em;">पलक बन्द गरीकन ती ऋषि ॥</span><br/>
नयनले मनको तर देख्दथे ।<br/>
<span class="mw-poem-indented" style="display: inline-block; margin-inline-start: 2em;">सय कुरा र भने "बस" हातले ॥</span><br/>
<span style="display:inline-block; text-align:center; width:100% ;">(६७)</span><br/>
<br/>
दुइ बसे अब सुस्त नजीकमा ।<br/>
<span class="mw-poem-indented" style="display: inline-block; margin-inline-start: 2em;">नृपकुमार लिएर शकुन्तला ॥</span><br/>
मृदुमुना शिरका करले मृदु ।<br/>
<span class="mw-poem-indented" style="display: inline-block; margin-inline-start: 2em;">मधुर स्नेह गरेर मुसार्दथिन्‌ ।</span><br/>
<span style="display:inline-block; text-align:center; width:100% ;">(६८)</span><br/>
<br/>
पलक बन्द गरेर त्यहाँ ऋषि ।<br/>
<span class="mw-poem-indented" style="display: inline-block; margin-inline-start: 2em;">नजरले मनको सब देख्दछन्‌ ॥</span><br/>
तब त्यहाँ उपदेश गरूँ भनी ।<br/>
<span class="mw-poem-indented" style="display: inline-block; margin-inline-start: 2em;">वचन मिष्ट सुधासरि बोल्दछन्‌ ॥</span><br/>
<span style="display:inline-block; text-align:center; width:100% ;">(६९)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>"राजा ! यो विश्व साराकन नियमको एक छन्‌ दिव्य शास्ता ।<br/>
<span class="mw-poem-indented" style="display: inline-block; margin-inline-start: 2em;">सम्झी राज्‌ गर्नु यौटा हृदय डर लिई गर्व टाढा गरेर ॥</span><br/>
सत्यैको रूप जानी उनकन मनले राख्नु श्रद्धा अनन्य ।<br/>
<span class="mw-poem-indented" style="display: inline-block; margin-inline-start: 2em;">सेवाको भाव राख्नू जनहित नृपको ताज भन्ने बुझेर ॥</span><br/>
<span style="display:inline-block; text-align:center; width:100% ;">(७०)</span>
</p>
</div>
<p> <span/>
</p>
<div class="poem">
<p>यो यौटा राजनीति प्रबल बुझ तिमी सत्यको भित्र सारा ।<br/>
<span class="mw-poem-indented" style="display: inline-block; margin-inline-start: 2em;">राज्यैको आयु होला जबतक त्यसमा ईश-सन्तोष होला ॥</span><br/>
घेरा चौडा गराए हृदयकन दिए सत्य चौडा विशाल ।<br/>
<span class="mw-poem-indented" style="display: inline-block; margin-inline-start: 2em;">ज्यूनेछन्‌ राज्य लामा कुसुम-निकर झैं स्वस्थ सौगन्ध चाल ॥</span><br/>
<span style="display:inline-block; text-align:center; width:100% ;">(७१)</span><br/>
<br/>
प्रेमै हो सिर्जनाको प्रथम विधि यही विश्व-आधार जान ।<br/>
<span class="mw-poem-indented" style="display: inline-block; margin-inline-start: 2em;">प्रेमै हो दिव्यताको मधुमय करुणा प्रेम हो विश्व-प्राण ॥</span><br/>
प्रेमैले मिल्छ तारा, यसकन सबको धर्मको तत्त्व जान ।<br/>
<span class="mw-poem-indented" style="display: inline-block; margin-inline-start: 2em;">हेलाँ हो पाप भन्ने बुझ नृपवर यो प्रेम हो दिव्य गान ॥</span><br/>
<span style="display:inline-block; text-align:center; width:100% ;">(७२)</span><br/>
<br/>
आत्मा जस्ता तिमी हौ, मधुमय सुषमा साथकी स्त्री यिनी हुन्‌ ।<br/>
<span class="mw-poem-indented" style="display: inline-block; margin-inline-start: 2em;">जाने सौन्दर्य तत्त्व-प्रचुर तप यहीं हुन्छ देखिन्छ सत्य ॥</span><br/>
सत्यैको मोहनी हो प्रकृतिबीच सबै माधुरी मोहनी यो ।<br/>
<span class="mw-poem-indented" style="display: inline-block; margin-inline-start: 2em;">आत्मा बोलाउने भै वरिपरि छरिई डाक्दथे प्रेमद्वारा ॥</span><br/>
<span style="display:inline-block; text-align:center; width:100% ;">(७३)</span><br/>
<br/>
आत्मा देखेर आफ्नो प्रभुकृत सुषमा मोहनीका चकोर ।<br/>
<span class="mw-poem-indented" style="display: inline-block; margin-inline-start: 2em;">बन्छन् प्रेमी, हजारौं दुखसुखहरुका ली परीक्षा अघोर ॥</span><br/>
हामी रुछौं रुलाई तर हृदय सबै सोधिने यो क्रिया हो ।<br/>
<span class="mw-poem-indented" style="display: inline-block; margin-inline-start: 2em;">यस्तो आनन्ददायी मिलन भइदिनू ईशको नै दया हो ॥</span><br/>
<span style="display:inline-block; text-align:center; width:100% ;">(७४)</span><br/>
<br/>
स्वर्गैमा हुन्न शोभा हृदयकन नभै मेल यो शान्तिद्वारा ।<br/>
<span class="mw-poem-indented" style="display: inline-block; margin-inline-start: 2em;">बिर्सन्छौ मोह पर्दा प्रकृतिकन भनी दिव्य सौन्दर्य सारा ॥</span><br/>
बिर्सेथ्यौ प्रेयसीको दिलकन जसरी शापले क्रोधमूर्ति ।<br/>
<span class="mw-poem-indented" style="display: inline-block; margin-inline-start: 2em;">दुर्वासाको अगाडि प्रबल विधि त्यसै गर्दछन्‌ विश्वभित्र ॥</span><br/>
<span style="display:inline-block; text-align:center; width:100% ;">(७५)</span><br/>
<br/>
फर्की आएर हाम्रो स्मृति जब अघिको गर्दछे सत्‌ प्रभाव ।<br/>
<span class="mw-poem-indented" style="display: inline-block; margin-inline-start: 2em;">आत्मा यो रुन्छ दाँजी प्रकृतिपन लिई पापको क्रूर ताप ॥</span><br/>
छुट्दै जाँदा जगत्‌को सुरपुर विजया दिव्य आत्मा उज्यालो ।<br/>
<span class="mw-poem-indented" style="display: inline-block; margin-inline-start: 2em;">भेट्छन्‌ आखीर आफ्ना प्रियतम सुखले आँसु यस्तै बहाई ॥</span><br/>
<span style="display:inline-block; text-align:center; width:100% ;">(७६)</span><br/>
<br/>
छोरा झैं मोहनीले मधुमय सुखको सम्झना यो सुषार ।<br/>
<span class="mw-poem-indented" style="display: inline-block; margin-inline-start: 2em;">राखीछोड्छ्‌ र भन्छे अलिकति गहिरी रूप वैराग्य-सारा ॥</span><br/>
पायौ जो मोहनी यि यिनकन गहिरी भावनाले बुझेर ।<br/>
<span class="mw-poem-indented" style="display: inline-block; margin-inline-start: 2em;">बढ्नेछौ स्वर्ग राजा ! पछि सब सुरका वीर श्रेष्ठै बनेर ॥</span><br/>
<span style="display:inline-block; text-align:center; width:100% ;">(७७)</span>
</p>
</div>
<p> <span/>
</p>
<div class="poem">
<p>यो छोरो दिव्यदेही भरत पनि बढी दिव्य साम्राज्य लेला ।<br/>
<span class="mw-poem-indented" style="display: inline-block; margin-inline-start: 2em;">बन्ला नामै जगत्‌मा अमर भरतको भारतै दिव्य पारी ॥</span><br/>
प्रेमैकी दिव्य नीति प्रबल नृपहरू वीरता ताँति-ताँति ।<br/>
<span class="mw-poem-indented" style="display: inline-block; margin-inline-start: 2em;">तिम्रा सन्तान लेलान्‌, त्रिभुवनविजयी दिव्य होला भविष्य ॥</span><br/>
<span style="display:inline-block; text-align:center; width:100% ;">(७८)</span><br/>
<br/>
जाऊ राज गर्न जाऊ बहुत दिन अझै देख्छु हे भूप ! बाँकी ।<br/>
<span class="mw-poem-indented" style="display: inline-block; margin-inline-start: 2em;">हौला बूढा तपस्वी पछि पछि वनमा मालिनीतीर सम्झी ॥</span><br/>
हाम्रो जो आयु भन्ने समय भर परी सत्यको बस्छ नित्य ।<br/>
<span class="mw-poem-indented" style="display: inline-block; margin-inline-start: 2em;">सोझो सद्भावनाले सहित अमरको ध्येयले सद्‌ पवित्र ॥"</span><br/>
<span style="display:inline-block; text-align:center; width:100% ;">(७९)</span><br/>
<br/>
यस्ता वाणी सुनेका मिलन-सुखविषे गद्‌गदाएर दोटै ।<br/>
<span class="mw-poem-indented" style="display: inline-block; margin-inline-start: 2em;">जान्छन्‌ विश्राम सिद्धी अलि दिन सुखको त्यो कुटीबाट रम्य ॥</span><br/>
आनन्दी भै बसे रे दुइ हृदय मिली राज्यमा कृष्ण-राधा-<br/>
<span class="mw-poem-indented" style="display: inline-block; margin-inline-start: 2em;">जस्ता लाखौं उज्याला सुखसँग रसले प्रेमका भाँति भाँति ॥</span><br/>
<span style="display:inline-block; text-align:center; width:100% ;">(८०)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>कुनिकुथीकन काव्य मिलाइयो ।<br/>
<span class="mw-poem-indented" style="display: inline-block; margin-inline-start: 2em;">शठ थिएँ पटमा किन रङ्ग त्यो ॥</span><br/>
सकल आउँदथ्यो, सब निष्फल ।<br/>
<span class="mw-poem-indented" style="display: inline-block; margin-inline-start: 2em;">हुन गए सरि लाग्दछ दुर्बल ॥</span><br/>
<span style="display:inline-block; text-align:center; width:100% ;">(८१)</span><br/>
<br/>
म त रँगाउँदथें करुणा भए ।<br/>
<span class="mw-poem-indented" style="display: inline-block; margin-inline-start: 2em;">सकल चित्र मनोहर यो घरी ॥</span><br/>
तर कृपा प्रभुको यतिकै थियो ।<br/>
<span class="mw-poem-indented" style="display: inline-block; margin-inline-start: 2em;">नजरलाइ कसिङ्गर भो हरि ॥</span><br/>
<span style="display:inline-block; text-align:center; width:100% ;">(८२)</span><br/>
<br/>
गुण भए मधुलिट्‌हरुको रस ।<br/>
<span class="mw-poem-indented" style="display: inline-block; margin-inline-start: 2em;">विवशा छू नभएर भए कस ॥</span><br/>
तर झरे यदि आँसु सुखी पला ।<br/>
<span class="mw-poem-indented" style="display: inline-block; margin-inline-start: 2em;">सुखसँगै रहने छ शकुन्तला ॥</span><br/>
<span style="display:inline-block; text-align:center; width:100% ;">(८३)</span><br/>
<br/>
<span style="display:inline-block; text-align:center; width:100% ;"><b> ॥ इति ॥</b></span>
</p>
</div>
</div>
</div>
</div>
  </body>
</html>
