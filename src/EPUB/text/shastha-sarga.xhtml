<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>षष्ठ सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="chapter-title" style="text-align:center;"><span style="font-size:144%;"><b>षष्ठ सर्ग</b></span></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p><span style="display:inline-block; text-align:center; width:100% ;"><b>(स्रग्विणी)</b></span><br/>
मेनका हेर्दथिन्‌ भावले सुन्दरी ।<br/>
<span class="mw-poem-indented" style="display: inline-block; margin-inline-start: 2em;">बालिकालाइ ती मालिनीतीरमा ॥</span><br/>
आउँथे प्रेरणा दिव्य आनन्दका ।<br/>
<span class="mw-poem-indented" style="display: inline-block; margin-inline-start: 2em;">चन्द्रका रश्मिमा स्वर्गदेखिन्‌ झरी ॥</span><br/>
<span style="display:inline-block; text-align:center; width:100% ;">(१)</span><br/>
<br/>
घामको उष्णता चम्किँदा मुस्किने ।<br/>
<span class="mw-poem-indented" style="display: inline-block; margin-inline-start: 2em;">फूलका मुस्मुसे शान्त जादूहरू ॥</span><br/>
चक्षुमा बालको पस्दथे सुस्तरी ।<br/>
<span class="mw-poem-indented" style="display: inline-block; margin-inline-start: 2em;">ओठ आनन्दले सुस्त मुस्काउन ॥</span><br/>
<span style="display:inline-block; text-align:center; width:100% ;">(२)</span><br/>
<br/>
रङ्गका वस्त्रमा बास मग्‌मग्‌ भरी ।<br/>
<span class="mw-poem-indented" style="display: inline-block; margin-inline-start: 2em;">रेशमी पातला पुष्पका शानले॥</span><br/>
दक्षिणी वायुको राहमा डाकिने ।<br/>
<span class="mw-poem-indented" style="display: inline-block; margin-inline-start: 2em;">गुन्गुने गानका पङ्ख छन्‌ भृङ्ग ती ॥</span><br/>
<span style="display:inline-block; text-align:center; width:100% ;">(३)</span><br/>
<br/>
आउँथे झुण्ड भै वल्लरीमा सजी ।<br/>
<span class="mw-poem-indented" style="display: inline-block; margin-inline-start: 2em;">पुष्प पीयूषको एक गोला त्यहाँ ॥</span><br/>
पुष्पका स्नायुका चाँदनीका सुधा ।<br/>
<span class="mw-poem-indented" style="display: inline-block; margin-inline-start: 2em;">तप्त तप्काउँथे ओठमा बालको ॥</span><br/>
<span style="display:inline-block; text-align:center; width:100% ;">(४)</span>
</p>
</div>
<p> <span/>
</p>
<div class="poem">
<p>चन्द्रमा टिप्नको चाहमा बाहुली ।<br/>
<span class="mw-poem-indented" style="display: inline-block; margin-inline-start: 2em;">फ्याँक्दथिन्‌ पाउ ती फेरि कल्लोल झैं ॥</span><br/>
मालिनीतीरका छालका शब्दले ।<br/>
<span class="mw-poem-indented" style="display: inline-block; margin-inline-start: 2em;">केलिकौतूहला बालिका बन्दथिन्‌ ॥</span><br/>
<span style="display:inline-block; text-align:center; width:100% ;">(५)</span><br/>
<br/>
तारका झल्किँदो झूलमा नीरको ।<br/>
<span class="mw-poem-indented" style="display: inline-block; margin-inline-start: 2em;">चम्किँदा चक्षुका चारु चम्काइले ॥</span><br/>
चञ्चले चालले सुन्दरी बालिका ।<br/>
<span class="mw-poem-indented" style="display: inline-block; margin-inline-start: 2em;">हेर्दथिन्‌ स्वर्गका मेनकाका सखी ॥</span><br/>
<span style="display:inline-block; text-align:center; width:100% ;">(६)</span><br/>
<br/>
वायुले झस्किँदा स्नायु ती पातका ।<br/>
<span class="mw-poem-indented" style="display: inline-block; margin-inline-start: 2em;">दिव्य आनन्दका स्वप्नमा सुत्दथिन्‌ ॥</span><br/>
पुष्पको कोपिलातुल्य आधी खुला ।<br/>
<span class="mw-poem-indented" style="display: inline-block; margin-inline-start: 2em;">चक्षु ती चुम्दथ्यो चाँदनीले सफा ॥</span><br/>
<span style="display:inline-block; text-align:center; width:100% ;">(७)</span><br/>
<br/>
वायुमा वन्य ती वासले बेलिँदा ।<br/>
<span class="mw-poem-indented" style="display: inline-block; margin-inline-start: 2em;">पालुवामा हुने हिल्नको प्रेरणा ॥</span><br/>
केलि आनन्दको त्यो हवेलीविषे ।<br/>
<span class="mw-poem-indented" style="display: inline-block; margin-inline-start: 2em;">बालका चालमा तालमा ल्याउँथ्यो ॥</span><br/>
<span style="display:inline-block; text-align:center; width:100% ;">(८)</span><br/>
<br/>
एक लाली चढ्यो पश्चिमी फेरमा ।<br/>
<span class="mw-poem-indented" style="display: inline-block; margin-inline-start: 2em;">सान्ध्य आकाशको पक्षमाला धरी ॥</span><br/>
फेरि त्यो फिर्दथ्यो पूर्वको गण्डमा ।<br/>
<span class="mw-poem-indented" style="display: inline-block; margin-inline-start: 2em;">दिव्य सङ्घारमा स्वर्गको उघ्रिँदो ॥</span><br/>
<span style="display:inline-block; text-align:center; width:100% ;">(९)</span><br/>
<br/>
हुस्सु झैं पातको चारु पोल्टो भरी ।<br/>
<span class="mw-poem-indented" style="display: inline-block; margin-inline-start: 2em;">तारकाका लिई दिव्य दानाहरू ॥</span><br/>
मिर्मिरे पस्दछिन्‌ द्वार कर्के गरी ।<br/>
<span class="mw-poem-indented" style="display: inline-block; margin-inline-start: 2em;">शैलका श्रृङ्गमा स्वर्णका स्वर्गको ॥</span><br/>
<span style="display:inline-block; text-align:center; width:100% ;">(१०)</span>
</p>
</div>
<p> <span/>
</p>
<div class="poem">
<p>लाजको लालिमा भालमा झल्किँदो ।<br/>
<span class="mw-poem-indented" style="display: inline-block; margin-inline-start: 2em;">दूरदेखि त्यहाँ सूर्यको स्यन्दन ॥</span><br/>
टाप सप्ताश्वका कड्किँदा पूर्वमा ।<br/>
<span class="mw-poem-indented" style="display: inline-block; margin-inline-start: 2em;">झस्किइन्‌ स्वर्गका रत्न चोरीवरी ॥</span><br/>
<span style="display:inline-block; text-align:center; width:100% ;">(११)</span><br/>
<br/>
देख्छ चोरी त्यहीं कण्वको चक्षुले ।<br/>
<span class="mw-poem-indented" style="display: inline-block; margin-inline-start: 2em;">स्नान सिद्धेपछि ध्यान त्यागीकन ॥</span><br/>
फर्किदो फेरमा स्वर्गका द्वारमा ।<br/>
<span class="mw-poem-indented" style="display: inline-block; margin-inline-start: 2em;">एक तारा झरी झल्किँदा नीरमा ॥</span><br/>
<span style="display:inline-block; text-align:center; width:100% ;">(१२)</span><br/>
<br/>
इन्द्रका चापका रङ्गका गिन्तिले ।<br/>
<span class="mw-poem-indented" style="display: inline-block; margin-inline-start: 2em;">अश्व जोती डटे सूर्यले स्यन्दन ॥</span><br/>
दिव्य सम्राट्‌ बनी पूर्वमा हाँस्दछन्‌ ।<br/>
<span class="mw-poem-indented" style="display: inline-block; margin-inline-start: 2em;">अन्धका शैलका ती विजेता बनी ॥</span><br/>
<span style="display:inline-block; text-align:center; width:100% ;">(१३)</span><br/>
<br/>
बाफको दुर्ग जो रौप्य भै बस्दथ्यो ।<br/>
<span class="mw-poem-indented" style="display: inline-block; margin-inline-start: 2em;">स्वर्ण भो पूर्वमा शैलको शृङ्गमा ॥</span><br/>
सत्यको रोशनी दिव्य सौन्दर्यमा ।<br/>
<span class="mw-poem-indented" style="display: inline-block; margin-inline-start: 2em;">जिन्दगी सूतमा रङ्गिए झैं अहा ॥</span><br/>
<span style="display:inline-block; text-align:center; width:100% ;">(१४)</span><br/>
<br/>
ध्यानका चक्षुले कान्तिमा स्वप्निल ।<br/>
<span class="mw-poem-indented" style="display: inline-block; margin-inline-start: 2em;">देख्न लागे तिनी कृष्णका भूषण ॥</span><br/>
मेघ सारा बन्यो दिव्य पीताम्बर<br/>
<span class="mw-poem-indented" style="display: inline-block; margin-inline-start: 2em;">नीर त्यो रङ्गमा झल्कियो आनन ॥</span><br/>
<span style="display:inline-block; text-align:center; width:100% ;">(१५)</span><br/>
<br/>
गोपिनी झैं बने फूल ती चञ्चले ।<br/>
<span class="mw-poem-indented" style="display: inline-block; margin-inline-start: 2em;">अप्सरा बन्दछन्‌ गाउने ती चरा ॥</span><br/>
वेणु झैं बज्दछन्‌ प्रातका रश्मि ती ।<br/>
<span class="mw-poem-indented" style="display: inline-block; margin-inline-start: 2em;">सात रङ्गी बनी दिव्यको ग्राममा ॥</span><br/>
<span style="display:inline-block; text-align:center; width:100% ;">(१६)</span>
</p>
</div>
<p> <span/>
</p>
<div class="poem">
<p>"स्वर्ग खुल्दो छ यो पूर्वका द्वारमा ।<br/>
<span class="mw-poem-indented" style="display: inline-block; margin-inline-start: 2em;">कृष्णका कान्तिको पाउने माधुरी ॥</span><br/>
सत्य सौन्दर्य हो मोहिनी विश्वको ।<br/>
<span class="mw-poem-indented" style="display: inline-block; margin-inline-start: 2em;">स्वर्गको द्वारको दिव्य आह्वान यो ॥</span><br/>
<span style="display:inline-block; text-align:center; width:100% ;">(१७)</span><br/>
<br/>
जान्छ टाढा कतै स्वर्गको देशमा ।<br/>
<span class="mw-poem-indented" style="display: inline-block; margin-inline-start: 2em;">दिव्य सौन्दर्यको स्वर्णको देशमा ॥</span><br/>
कान्ति हे सुन्दरी ! शान्तिकी मोहिनी ।<br/>
<span class="mw-poem-indented" style="display: inline-block; margin-inline-start: 2em;">चित्त मेरो खिँची लग्‌ परै पूर्वमा ॥"</span><br/>
<span style="display:inline-block; text-align:center; width:100% ;">(१८)</span><br/>
<br/>
यत्ति बोली तिनी  काँसका फूल झैं ।<br/>
<span class="mw-poem-indented" style="display: inline-block; margin-inline-start: 2em;">धोबिनीको ध्वनि स्वादिलो पाउँदा ॥</span><br/>
शीतका बिन्दुको झल्लरी कान्तिमा ।<br/>
<span class="mw-poem-indented" style="display: inline-block; margin-inline-start: 2em;">वृक्षशाखा हुँदा बढ्दछन्‌ झन्‌ अघि ॥</span><br/>
<span style="display:inline-block; text-align:center; width:100% ;">(१९)</span><br/>
<br/>
आज लौ बाजले लाज छोडीकन ।<br/>
<span class="mw-poem-indented" style="display: inline-block; margin-inline-start: 2em;">पेट नै भर्नको रक्तको काजमा ॥</span><br/>
पूर्वका साजका माझ सौन्दर्यको ।<br/>
<span class="mw-poem-indented" style="display: inline-block; margin-inline-start: 2em;">शान्तिको सूचना तोड्छ झम्टीकन ॥</span><br/>
<span style="display:inline-block; text-align:center; width:100% ;">(२०)</span><br/>
<br/>
एक तर्सी रुँदी आँसुवाली चरी ।<br/>
<span class="mw-poem-indented" style="display: inline-block; margin-inline-start: 2em;">बालिका नीडकी त्यो पहेँलीचुचे ॥</span><br/>
जिन्दगी कालले झम्टिँदा आउने । <br/>
<span class="mw-poem-indented" style="display: inline-block; margin-inline-start: 2em;">कम्पमा रुग्‍रुगे पङ्क तर्सी रुँदी ॥</span><br/>
<span style="display:inline-block; text-align:center; width:100% ;">(२१)</span><br/>
<br/>
"ए नछो ! ए नछो ! छोडिदे ! छोडिदे !<br/>
<span class="mw-poem-indented" style="display: inline-block; margin-inline-start: 2em;">हा नलुछ्‌ ! हा नलुछ् ! जिन्दगीका भुवा ॥</span><br/>
फूल झैं कोमला बालिका सुन्दरी ।"<br/>
<span class="mw-poem-indented" style="display: inline-block; margin-inline-start: 2em;">शब्द यस्तै गरी कण्व लागे पछि ॥</span><br/>
<span style="display:inline-block; text-align:center; width:100% ;">(२२)</span>
</p>
</div>
<p> <span/>
</p>
<div class="poem">
<p>"क्रूर हे कालको भाइ– नङ्ग्रा हुने ।<br/>
<span class="mw-poem-indented" style="display: inline-block; margin-inline-start: 2em;">भो नच्यात्‌ ! भो नच्यात्‌ ! पुष्पको पात त्यो ॥</span><br/>
जीवनाऽऽनन्दको कोमल स्पन्दन ।<br/>
<span class="mw-poem-indented" style="display: inline-block; margin-inline-start: 2em;">ढुक्ढुकाई छिटो त्रासले भो, नमार्‌ ॥</span><br/>
<span style="display:inline-block; text-align:center; width:100% ;">(२३)</span><br/>
<br/>
हाय तप्क्यो हरे ! रक्तको बिन्दु नै ।<br/>
<span class="mw-poem-indented" style="display: inline-block; margin-inline-start: 2em;">लाल हिंसा धराबीच बुट्टा बनी ॥</span><br/>
शान्तिको सूचनातुल्य यो कान्तिमा ।<br/>
<span class="mw-poem-indented" style="display: inline-block; margin-inline-start: 2em;">क्रूर के डस्दछस्‌ ईश्वरैको मुटु ?</span><br/>
<span style="display:inline-block; text-align:center; width:100% ;">(२४)</span><br/>
<br/>
योनि फेर्‌, योनि फेर्‌ शाक खाने बनी ।<br/>
<span class="mw-poem-indented" style="display: inline-block; margin-inline-start: 2em;">मूल खाने बनी ले फलाहार तँ ॥</span><br/>
मांस नै भक्ष्य जो भन्छ त्यो क्रूर हो ।<br/>
<span class="mw-poem-indented" style="display: inline-block; margin-inline-start: 2em;">लाश खाने लुछी लाज छोडीकन ॥</span><br/>
<span style="display:inline-block; text-align:center; width:100% ;">(२५)</span><br/>
<br/>
हाय हा ! हाय हा ! हाय हा ! हाय हा !"<br/>
<span class="mw-poem-indented" style="display: inline-block; margin-inline-start: 2em;">तर्सिई बाज त्यो छोड्छ त्यो बालिका ॥</span><br/>
चीं चिंचीं चञ्चुले पक्क पानी भजी ।<br/>
<span class="mw-poem-indented" style="display: inline-block; margin-inline-start: 2em;">फूल गुच्छा बनी लाज थोप्ला लिँदी ॥</span><br/>
<span style="display:inline-block; text-align:center; width:100% ;">(२६)</span><br/>
<br/>
गै उठाए त्यहाँ कण्वले बालिका ।<br/>
<span class="mw-poem-indented" style="display: inline-block; margin-inline-start: 2em;">आर्द्र आँखा हुँदी क्रूरका पापले ॥</span><br/>
देखिइन्‌ बालिका अप्सराकी त्यही ।<br/>
<span class="mw-poem-indented" style="display: inline-block; margin-inline-start: 2em;">कुञ्जमा फूलको गर्दथिन्‌ क्रन्दन॥</span><br/>
<span style="display:inline-block; text-align:center; width:100% ;">(२७)</span><br/>
<br/>
त्रास संसारका दूर छाया बनी ।<br/>
<span class="mw-poem-indented" style="display: inline-block; margin-inline-start: 2em;">बालको त्यो बिलौनाविषे सुस्तरी ॥</span><br/>
आउँदा चित्तमा मेघका पङ्ख झैं ।<br/>
<span class="mw-poem-indented" style="display: inline-block; margin-inline-start: 2em;">वारिवर्षा गरी ती विलाप्थिन्‌ त्यहाँ ॥</span><br/>
<span style="display:inline-block; text-align:center; width:100% ;">(२८)</span>
</p>
</div>
<p> <span/>
</p>
<div class="poem">
<p>अहो ! कोयली अप्सराकी मुहार ।<br/>
<span class="mw-poem-indented" style="display: inline-block; margin-inline-start: 2em;">बिजूली नटीकी सुता झैं उज्याली ॥</span><br/>
वसन्ती मुनामा रसिली बनेर ।<br/>
<span class="mw-poem-indented" style="display: inline-block; margin-inline-start: 2em;">विलापीरहेकी चुहाएर आँखा ॥</span><br/>
<span style="display:inline-block; text-align:center; width:100% ;">(२९)</span><br/>
<br/>
उषातुल्य राम्री उदाई सबेरै ।<br/>
<span class="mw-poem-indented" style="display: inline-block; margin-inline-start: 2em;">सफा भालमा स्पर्श गर्दी हिमाल ॥</span><br/>
नयाँ घुम्रिएका भुवाले सिँगारी ।<br/>
<span class="mw-poem-indented" style="display: inline-block; margin-inline-start: 2em;">यहाँ ओर्लिइन्‌ शीत ती आँसुदार ॥</span><br/>
<span style="display:inline-block; text-align:center; width:100% ;">(३०)</span><br/>
<br/>
चुचुच्चु ! च्चुचुच्चू ! कुनै नीडबाट ।<br/>
<span class="mw-poem-indented" style="display: inline-block; margin-inline-start: 2em;">चरी स्वर्गकी आज पृथ्वी झरेकी ॥</span><br/>
रुँदी फूलकी कोकिला बासवाली ।<br/>
<span class="mw-poem-indented" style="display: inline-block; margin-inline-start: 2em;">फुलेकी चरी ! आँसु पार्छ्यौ सिँगार ॥</span><br/>
<span style="display:inline-block; text-align:center; width:100% ;">(३१)</span><br/>
<br/>
अहा ! कोस लामा भिजेका परेला ।<br/>
<span class="mw-poem-indented" style="display: inline-block; margin-inline-start: 2em;">दुवैबाट झल्काउँदी रत्न दाना ॥</span><br/>
परी एकलो ठाउँको त्रास रुन्छ्यौ ।<br/>
<span class="mw-poem-indented" style="display: inline-block; margin-inline-start: 2em;">नजानी रुँदो शब्द जो भन्छ "आमा" ॥</span><br/>
<span style="display:inline-block; text-align:center; width:100% ;">(३२)</span><br/>
<br/>
पिपिल्‌पिल् पिपिल्‌पिल्  तिमी दुःख मानी ।<br/>
<span class="mw-poem-indented" style="display: inline-block; margin-inline-start: 2em;">ममा हेर्दछ्यौ आड पाएर नानी॥</span><br/>
म बूढो बनूँ चोर तिम्रो कि क्या र ?<br/>
<span class="mw-poem-indented" style="display: inline-block; margin-inline-start: 2em;">कुनै छैन आधार यो ठाउँमा र ?</span><br/>
<span style="display:inline-block; text-align:center; width:100% ;">(३३)</span><br/>
<br/>
हलूका नयाँ पुष्प जस्तै प्रभाती ।<br/>
<span class="mw-poem-indented" style="display: inline-block; margin-inline-start: 2em;">तिमीलाइ चोर्ने म हावासमान ॥</span><br/>
कुँदाएर लैजान्छ आनन्द मानी ।<br/>
<span class="mw-poem-indented" style="display: inline-block; margin-inline-start: 2em;">जहाँ गौतमी चाउरी छन्‌ बयानी ॥</span><br/>
कुनै शैल जस्ती मुजाले पुरानी ।<br/>
<span style="display:inline-block; text-align:center; width:100% ;">(३४)</span>
</p>
</div>
<p> <span/>
</p>
<div class="poem">
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>मानो वृद्ध हिमालले तप गरी ध्यानी बनी रातमा ।<br/>
<span class="mw-poem-indented" style="display: inline-block; margin-inline-start: 2em;">बोक्छन् काँधविषे उषा-छवि हुँदा लाली, (प्रभाती शिशु) ॥</span><br/>
(छोरी दिव्य प्रकाशकी नवविषे आकाशमा एकली) ।<br/>
<span class="mw-poem-indented" style="display: inline-block; margin-inline-start: 2em;">हाँसी पश्चिम नै कुँदेसरि गरी आए घरैमा ऋषि  ॥</span><br/>
<span style="display:inline-block; text-align:center; width:100% ;">(३५)</span><br/>
<br/>
वल्ली बेह्रिन गै रँगी कुसुमले राम्रो थियो झोपडी ।<br/>
<span class="mw-poem-indented" style="display: inline-block; margin-inline-start: 2em;">सानो स्वर्गसमान पूर्ण सुखको कम्ती हुँदा चाहना  ॥</span><br/>
छाएको खरले विहङ्गस्वरले मीठो हवा शीतल ।<br/>
<span class="mw-poem-indented" style="display: inline-block; margin-inline-start: 2em;">पाएको वनबाट, घाम कलिली ओढेर न्यानो गरी  ॥</span><br/>
<span style="display:inline-block; text-align:center; width:100% ;">(३६)</span><br/>
<br/>
हाँस्दा फूल वसन्तका यश बनी बास्ना हवामा भरी ।<br/>
<span class="mw-poem-indented" style="display: inline-block; margin-inline-start: 2em;">हिल्थे केशर वृक्षका वरिपरी 'आऊ' भने झैं गरी  ॥</span><br/>
'को को हो' रव ली बली वनप्रभा आँखाविषे कोयली ।<br/>
<span class="mw-poem-indented" style="display: inline-block; margin-inline-start: 2em;">चिन्दी झैं वनबालिका, विहगकी सङ्गी फुली बागमा  ॥</span><br/>
<span style="display:inline-block; text-align:center; width:100% ;">(३७)</span><br/>
<br/>
दूनाको हरियो सुस्निग्धपनमा पानी भरी रङ्गले ।<br/>
<span class="mw-poem-indented" style="display: inline-block; margin-inline-start: 2em;">छाएकी, वनपुष्प सुन्दर सजी मार्तण्डको अर्घमा  ॥</span><br/>
हीराका चय विश्ववन्द्य रवि जो हुन् पद्मिनीवल्लभ ।<br/>
<span class="mw-poem-indented" style="display: inline-block; margin-inline-start: 2em;">लिन्थे वन्दन शुष्कपत्रसदृशी ती गौतमीको त्यहाँ  ॥</span><br/>
<span style="display:inline-block; text-align:center; width:100% ;">(३८)</span><br/>
<br/>
"ल्याएँ यी ललिताङ्गीनी मुसमुसे मुन्द्रे परी-बालिका ।<br/>
<span class="mw-poem-indented" style="display: inline-block; margin-inline-start: 2em;">आविष्कार सुगन्धका पवनकी वन्य प्रभा स्वर्गकी  ॥</span><br/>
स्वप्ना झैं वनको प्रसूनवदनी, कल्लोलकी केलि थी ।<br/>
<span class="mw-poem-indented" style="display: inline-block; margin-inline-start: 2em;">विश्वामित्र र मेनका दुइ मिली, राम्री बनेकी जुनी ॥"</span><br/>
<span style="display:inline-block; text-align:center; width:100% ;">(३९)</span><br/>
<br/>
यस्ता शब्द सुनेर भै चकित ती चम्किन् त्यहाँ गौतमी ।<br/>
<span class="mw-poem-indented" style="display: inline-block; margin-inline-start: 2em;">ठट्टासाथ भनिन् "थिई कि त कुनै प्यारी रखौटी परी ?</span><br/>
गाला लाल सुपुष्ट सुन्दर हुने राम्रा सफा अङ्गकी ।<br/>
<span class="mw-poem-indented" style="display: inline-block; margin-inline-start: 2em;">आफैले तपको गरी निहूँ कतै जन्मिन् कि यी बालिका ?"</span><br/>
<span style="display:inline-block; text-align:center; width:100% ;">(४०)</span>
</p>
</div>
<p> <span/>
</p>
<div class="poem">
<p>"प्यारी गोबर गौतमी छ चुनरी बूढ्याइँको भूषण ।<br/>
<span class="mw-poem-indented" style="display: inline-block; margin-inline-start: 2em;">खुम्ची भूसरि सुन्दरी मुखभरी लिन्छ्यौ सुखी चाउरी ॥</span><br/>
फुल्छन् काँस बनेर केश हिउँदे पर्दा तुषारे रँग ।<br/>
<span class="mw-poem-indented" style="display: inline-block; margin-inline-start: 2em;">टूना या, पतली तिमी यदि घरै बस्ने अरू कोसँग ?</span><br/>
<span style="display:inline-block; text-align:center; width:100% ;">(४१)</span><br/>
<br/>
चोखै बन्छ हिमालको हिउँ भरी छाती भरी सुन्दरी ।<br/>
<span class="mw-poem-indented" style="display: inline-block; margin-inline-start: 2em;">यो आँखा दुइका सुधांशु छवि झैं छौ झोपडीमै तिमी ॥</span><br/>
बूढो प्रेम बढी बसी नजरमा गर्दै तुषारस्तुति ।<br/>
<span class="mw-poem-indented" style="display: inline-block; margin-inline-start: 2em;">लेला आड प्रगाढ नै लगुडको के खोज्नु मैले परी ?</span><br/>
<span style="display:inline-block; text-align:center; width:100% ;">(४२)</span><br/>
<br/>
पाको फूल छ केश, अङ्गहरु छन् तिम्रा मिहीँ पातला ।<br/>
<span class="mw-poem-indented" style="display: inline-block; margin-inline-start: 2em;">उड्छ्यौ पङ्ख लिई विचारहरुमा तन्द्राहरूमा झुकी ॥</span><br/>
तिम्रो त्यो नखरे सिपालु छ छिटो नाच्ने अझै आँखिभौं ।<br/>
<span class="mw-poem-indented" style="display: inline-block; margin-inline-start: 2em;">हामी प्रेम अरू परीसँग कहाँ पाऊँ र के गर्दछौं ?"</span><br/>
<span style="display:inline-block; text-align:center; width:100% ;">(४३)</span><br/>
<br/>
यस्ता बात सुनी तिनी हँसमुखी गाली दिँदी दृष्टिले ।<br/>
<span class="mw-poem-indented" style="display: inline-block; margin-inline-start: 2em;">"पारी सुन्दर यो असुन्दरपना क्या छेड गर्ने" भनी ॥</span><br/>
"आऊ छ्यानु यहाँ, करै ! कति बछ्यौ एकान्तमा एकली"<br/>
<span class="mw-poem-indented" style="display: inline-block; margin-inline-start: 2em;">भन्दै 'चुक्चुक' साथ हात दुइले पक्डिन् थुँगा फूलकी ॥</span><br/>
<span style="display:inline-block; text-align:center; width:100% ;">(४४)</span><br/>
<br/>
"कस्तो सुन्दरता बिछट्ट रसिली हाँस्दी नयाँ कोपिला ।<br/>
<span class="mw-poem-indented" style="display: inline-block; margin-inline-start: 2em;">लालीदार मुहार हेर हँसिलो, मानो वसन्ती उषा ॥</span><br/>
बोल्दो लोचनले गुँगूँ गुँगुँ गरी कल्लोल झैं गुन्गुने ।<br/>
<span class="mw-poem-indented" style="display: inline-block; margin-inline-start: 2em;">आधा शब्द लुकेर अर्द्ध बुझिने वाक् बोल्दछिन् फूल झैं ॥</span><br/>
<span style="display:inline-block; text-align:center; width:100% ;">(४५)</span><br/>
<br/>
बस्दामा वनमा महाविजनमा माता पिता दूर भै ।<br/>
<span class="mw-poem-indented" style="display: inline-block; margin-inline-start: 2em;">तर्स्यौ क्यार अलीकता त मनमा हे चाँदनी स्वर्गकी ॥</span><br/>
मीठो चुम्बनसाथ आज दुहिता मेरी बन्यौ है भनी ।<br/>
<span class="mw-poem-indented" style="display: inline-block; margin-inline-start: 2em;">अप्नाएँ मृदुलाधरा वदनले हाँसेर स्वीकार द्यौ ॥"</span><br/>
<span style="display:inline-block; text-align:center; width:100% ;">(४६)</span>
</p>
</div>
<p> <span/>
</p>
<div class="poem">
<p>यस्ता मिष्ट गरी कुरा कुसुमकी गुच्छा तिनै लीकन ।<br/>
<span class="mw-poem-indented" style="display: inline-block; margin-inline-start: 2em;">गाभा झैं सुनकी महीरुहविषे बोक्दै झुलिन्‌ गौतमी ॥</span><br/>
आमाका सब भाव जो प्रथम छन्‌ हावा झुलौना बनी ।<br/>
<span class="mw-poem-indented" style="display: inline-block; margin-inline-start: 2em;">पार्ने छुन्मुन फूल विश्ववनमा नानी सिँगार्ने भए ॥</span><br/>
<span style="display:inline-block; text-align:center; width:100% ;">(४७)</span><br/>
<br/>
के यो विश्व बनेर के त शिशुको चाचा र शृङ्गार हो ?<br/>
<span class="mw-poem-indented" style="display: inline-block; margin-inline-start: 2em;">बूढा बाबु सदैव छन्‌ हँसमुखा यो झल्लरी झूलमा ॥</span><br/>
आमाको मुटु स्नेहले प्रकृतिले बस्छिन् सह्यारी शिशु ।<br/>
<span class="mw-poem-indented" style="display: inline-block; margin-inline-start: 2em;">सारा सिर्जन बालकेलिकन हो हाँस्ने र रम्ने कला ॥</span><br/>
<span style="display:inline-block; text-align:center; width:100% ;">(४८)</span><br/>
<br/>
बाँडौला र छुनूमुनू कुसुमका हाँगाहरूका सब ।<br/>
<span class="mw-poem-indented" style="display: inline-block; margin-inline-start: 2em;">बीयाँका भुइँबीच वर्षशुरुमा ती पासलीपोसली ॥</span><br/>
हावाका "झुल बाबु" रङ्गहरुका चाचा, चरी चक्चके ।<br/>
<span class="mw-poem-indented" style="display: inline-block; margin-inline-start: 2em;">तोते ताति अनेक छन्‌ प्रकृतिमा वात्सल्य नै विश्व हो ॥</span><br/>
<span style="display:inline-block; text-align:center; width:100% ;">(४९)</span><br/>
<br/>
"राखूँ नाम म के" भनेर ऋषिले अर्द्धाङ्गिनीसाथमा ।<br/>
<span class="mw-poem-indented" style="display: inline-block; margin-inline-start: 2em;">सोधे चट्ट "शकुन्तला" भनिदिइन् क्या भाव राम्रो फुरी ॥</span><br/>
"राम्रो सूझ गर्‍यौ" भनेर ऋषिले लेखे नयाँ पातमा ।<br/>
<span class="mw-poem-indented" style="display: inline-block; margin-inline-start: 2em;">चिल्ला पिप्पलको हवासित सदा उछ्लेर मर्मर् लिने ॥</span><br/>
<span style="display:inline-block; text-align:center; width:100% ;">(५०)</span><br/>
<br/>
न्यानो आँगनमा वसन्त ऋतुको फुल्दा सफा सुन्तला ।<br/>
<span class="mw-poem-indented" style="display: inline-block; margin-inline-start: 2em;">गुन्‌ गुन्‌ गुन्‌ भँवरा सुरारस पिई आनन्दको, पङ्खिदा ॥</span><br/>
साना छुन्मुन स्निग्ध पल्लव फुटी, पन्ना हिलेका दिन ।<br/>
<span class="mw-poem-indented" style="display: inline-block; margin-inline-start: 2em;">आँखाले हँसिली मुमा प्रकृतिको देखाउँथिन्‌ ती शिशु ॥</span><br/>
<span style="display:inline-block; text-align:center; width:100% ;">(५१)</span><br/>
<br/>
मानो रत्नससान वृद्ध तरुका हाँगाहरूमा परिन्‌ ।<br/>
<span class="mw-poem-indented" style="display: inline-block; margin-inline-start: 2em;">गम्काईकन गौतमी चमचमी चम्किन्‌ त्यहाँ बालिका ॥</span><br/>
पारी शीतल शान्त चित्त उनको भन्थिन्‌ कथा स्वर्गको ।<br/>
<span class="mw-poem-indented" style="display: inline-block; margin-inline-start: 2em;">नानीमा सुरदेशको अलिकता पानी भरेकी चरी ॥</span><br/>
<span style="display:inline-block; text-align:center; width:100% ;">(५२)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p>तोतो बोली बालको यो छ सारा ॥<br/>
<span class="mw-poem-indented" style="display: inline-block; margin-inline-start: 2em;">गुन्गुन् गर्ने काव्य सङ्केतद्वारा ॥</span><br/>
खेलै होला खालि सौजन्यलाई ।<br/>
<span class="mw-poem-indented" style="display: inline-block; margin-inline-start: 2em;">"थय्या, थय्या" स्नेहको "हाइ हाइ !"</span><br/>
<span style="display:inline-block; text-align:center; width:100% ;">(५३)</span>
</p>
</div>
</div>
</div>
</div>
  </body>
</html>
