<?xml version='1.0' encoding='utf-8'?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" epub:prefix="z3998: http://www.daisy.org/z3998/2012/vocab/structure/#" lang="ne" xml:lang="ne">
  <head>
    <title>चतुर्थ सर्ग</title>
    <link href="../styles/global.css" rel="stylesheet" type="text/css"/>
  </head>
  <body>
    <div class="mw-content-ltr mw-parser-output" dir="ltr" lang="en-GB"><div class="prp-pages-output" lang="ne">
<span/><div class="ct-top"><div style="text-align:center;"><b><span style="font-size:144%;">चतुर्थ सर्ग</span></b></div></div>
<div class="ct-bottom"><div style="text-align:center;"><b>मेनकानृत्य र तपोभङ्ग</b></div></div>
<div style="text-indent:0; position:relative; margin:0 auto; text-align:left; display:table; width:auto;">
<div class="poem">
<p>हे साधो सुन ! मूर्ख छौ सब तिमी फुस्रा कुरामा पर्‍यौ ।<br/>
<span class="mw-poem-indented" style="display: inline-block; margin-inline-start: 2em;">ढुङ्गा आसन भो, हठै व्यसन भो, झन्‌ स्वर्गबाटै झर्‍यौ ॥</span><br/>
शय्या एक बनाउनू मखमली बुट्टा भरी सुन्दर ।<br/>
<span class="mw-poem-indented" style="display: inline-block; margin-inline-start: 2em;">यौटा राख त अप्सरा मृदुमुखी देखिन्छ है ईश्वर ॥</span><br/>
<span style="display:inline-block; text-align:center; width:100% ;">(१)</span><br/>
<br/>
चिम्टाका बदला चुरी छनछनी 'गाँजा त्यजी कामिनी ।<br/>
<span class="mw-poem-indented" style="display: inline-block; margin-inline-start: 2em;">शिक्षा प्रेम लिए जगत्‌ भुलिगए मायाविनी यामिनी ॥</span><br/>
आँखा आधि गरी निमीलन सुखी सन्मार्गमा सत्वर ।<br/>
<span class="mw-poem-indented" style="display: inline-block; margin-inline-start: 2em;">आऊ, सुन्दर नागिनी धर गला, पाऊ त्यहाँ ईश्वर ॥</span><br/>
<span style="display:inline-block; text-align:center; width:100% ;">(२)</span><br/>
<br/>
विश्वामित्र थिए अनन्त तपमा तेजी थिए धप्धप ।<br/>
<span class="mw-poem-indented" style="display: inline-block; margin-inline-start: 2em;">ढुङ्गामाथि जमेर आसन कडा भज्थे महान्‌ पादप ॥</span><br/>
त्यस्ताको पनि चित्त डग्मग भयो आनन्द नाचीकन ।<br/>
<span class="mw-poem-indented" style="display: inline-block; margin-inline-start: 2em;">मुद्रा छैन अनङ्ग, बिझ्छ शर है ! भो छोड माला, वन ॥</span><br/>
<span style="display:inline-block; text-align:center; width:100% ;">(३)</span>
</p>
</div></div>
<div style="text-indent:0; position:relative; margin:0 auto; text-align:left; display:table; width:auto;"><div class="poem">
<p><span style="display:inline-block; text-align:center; width:100% ;"><b>(भुजङ्गप्रयात)</b></span><br/>
नटी मेनका छम्छमाऊन्‌ अगाडि ।<br/>
<span class="mw-poem-indented" style="display: inline-block; margin-inline-start: 2em;">कटी भाँच्न लच्की लिई चाल भारी ॥</span><br/>
भुलून्‌ गर्व हेरी सबै आज साधु ।<br/>
<span class="mw-poem-indented" style="display: inline-block; margin-inline-start: 2em;">मसीनो कलाको भजी मोहजादू ॥</span><br/>
<span style="display:inline-block; text-align:center; width:100% ;">(४)</span><br/>
</p>
</div>
<p> <span/>
</p>
<div class="poem">
<p>बनून्‌ दीप्त आँखा सबै सौख्य पाऊन्‌ ।<br/>
<span class="mw-poem-indented" style="display: inline-block; margin-inline-start: 2em;">खुली स्वर्ग झल्काहरू झल्किजाऊन्‌ ॥</span><br/>
सफा पाउ राम्रा सधैं छम्छमाऊन्‌ ।<br/>
<span class="mw-poem-indented" style="display: inline-block; margin-inline-start: 2em;">सबै श्लोकले 'हाइ क्याबात' पाऊन्‌ ॥</span><br/>
<span style="display:inline-block; text-align:center; width:100% ;">(५)</span><br/>
<br/>
तपस्वी बडाका खुलून्‌ आज आँखा ।<br/>
<span class="mw-poem-indented" style="display: inline-block; margin-inline-start: 2em;">हँसीला उज्याला परी जग्मगाऊन्‌ ॥</span><br/>
यहाँ एक कन्या अनौठी उज्याली ।<br/>
<span class="mw-poem-indented" style="display: inline-block; margin-inline-start: 2em;">नटी मेनकाकोखमा जन्म पाऊन्‌ ॥</span><br/>
<span style="display:inline-block; text-align:center; width:100% ;">(६)</span><br/>
<br/>
झुकी साँझ आइन्‌ झरिन्‌ एक तारा ।<br/>
<span class="mw-poem-indented" style="display: inline-block; margin-inline-start: 2em;">थियो चारु घुम्टो फिका मिर्मिरेको ॥</span><br/>
पखालेर लाली उँचा टाकुरामा ।<br/>
<span class="mw-poem-indented" style="display: inline-block; margin-inline-start: 2em;">झरिन्‌ शीतका बूँद ली फूलमाथि ॥</span><br/>
<span style="display:inline-block; text-align:center; width:100% ;">(७)</span><br/>
<br/>
कणा सौरभी कुद्न लागे मरुत्‌मा ।<br/>
<span class="mw-poem-indented" style="display: inline-block; margin-inline-start: 2em;">सबै ठाँटका फूल पारेर मस्त ॥</span><br/>
निशा झिम्किइन्‌ झूल तानेर नीलो ।<br/>
<span class="mw-poem-indented" style="display: inline-block; margin-inline-start: 2em;">सजी कामको फूलबुट्टे बिछौना ॥</span><br/>
<span style="display:inline-block; text-align:center; width:100% ;">(८)</span><br/>
<br/>
थियो दिव्य षड्यन्त्रकाे सूक्ष्म जादू ।<br/>
<span class="mw-poem-indented" style="display: inline-block; margin-inline-start: 2em;">कहाँ टिप्न सक्थे त्यहाँ हेर ! साधु !</span><br/>
यता मेनका मोहिनी छम्छमाई ।<br/>
<span class="mw-poem-indented" style="display: inline-block; margin-inline-start: 2em;">उता कोयली साँझमा साेध्न आई ॥</span><br/>
<span style="display:inline-block; text-align:center; width:100% ;">(९)</span><br/>
<br/>
तपस्या त्यसै शब्द सुन्दै डराई ।<br/>
<span class="mw-poem-indented" style="display: inline-block; margin-inline-start: 2em;">मरेका सबै मासु आयो पलाई ॥</span><br/>
जगत्‌तर्फ आँखा खुले चल्मलाई ।<br/>
<span class="mw-poem-indented" style="display: inline-block; margin-inline-start: 2em;">जसै मेनकाले परीगान गाई ॥</span><br/>
<span style="display:inline-block; text-align:center; width:100% ;">(१०)</span><br/>
</p>
</div>
<p> <span/>
</p>
<div class="poem">
<p>न वा त्यो चरी हाे, न वा त्यो परी हो ?<br/>
<span class="mw-poem-indented" style="display: inline-block; margin-inline-start: 2em;">न वा कृष्णको मोहनी मधुरी हाे ?</span><br/>
न वा विश्वसौन्दर्यको चातुरी हो ?<br/>
<span class="mw-poem-indented" style="display: inline-block; margin-inline-start: 2em;">यसै कान पीयूषले नै भरी भो ॥</span><br/>
<span style="display:inline-block; text-align:center; width:100% ;">(११)</span><br/>
<br/>
बडा लालसातुल्य आँखा लगाई ।<br/>
<span class="mw-poem-indented" style="display: inline-block; margin-inline-start: 2em;">उनीतर्फ फर्के सुनी छम्छमाई ॥</span><br/>
जसोरी उषाका सुनौला नचाई ।<br/>
<span class="mw-poem-indented" style="display: inline-block; margin-inline-start: 2em;">तपस्वी निशाको वनै डग्मगाई ॥</span><br/>
उघारेर आँखा लगी पूर्वतर्फ ।<br/>
<span class="mw-poem-indented" style="display: inline-block; margin-inline-start: 2em;">महाऽऽश्चर्यको दृश्य दिन्छन्‌ खुलाई ॥</span><br/>
<span style="display:inline-block; text-align:center; width:100% ;">(१२)</span><br/>
<br/>
फुले चाँद ठूला जुनेली जगत्‌ भो ।<br/>
<span class="mw-poem-indented" style="display: inline-block; margin-inline-start: 2em;">त्यहाँ त्याे परीले सफा अङ्गलाई ॥</span><br/>
दिई चारु लच्का घुमाई नचाई ।<br/>
<span class="mw-poem-indented" style="display: inline-block; margin-inline-start: 2em;">अहा ! कामगाना शशीमा सुनाई ॥</span><br/>
<span style="display:inline-block; text-align:center; width:100% ;">(१३)</span><br/>
<br/>
यता चन्द्र हाँसे, उता फूल हाँसे ।<br/>
<span class="mw-poem-indented" style="display: inline-block; margin-inline-start: 2em;">मरुल्लोल छन्‌ वल्लरी फूल-आशे ॥</span><br/>
रँगी पङ्ख वासे, उता एकनासे ।<br/>
<span class="mw-poem-indented" style="display: inline-block; margin-inline-start: 2em;">सरिच्चालले लोक कल्लोल गाँसे ॥</span><br/>
<span style="display:inline-block; text-align:center; width:100% ;">(१४)</span><br/>
<br/>
सबै पुष्पले कामवास्ना निकासे ।<br/>
<span class="mw-poem-indented" style="display: inline-block; margin-inline-start: 2em;">रँगाएर छाती सबै साधु छासे ॥</span><br/>
मिही भित्रको प्रेरणा गन्ध मासे ।<br/>
<span class="mw-poem-indented" style="display: inline-block; margin-inline-start: 2em;">कचौरे बने क्वै, कुनै छन्‌ गिलासे ॥</span><br/>
<span style="display:inline-block; text-align:center; width:100% ;">(१५)</span><br/>
<br/>
हरा वृक्ष हाँसे सबै दुःख नाशे ।<br/>
<span class="mw-poem-indented" style="display: inline-block; margin-inline-start: 2em;">झरी झर्न लाग्यो वनैया बतासे ॥</span><br/>
जुहारी अकाशे परी दिव्य हाँसे ।<br/>
<span class="mw-poem-indented" style="display: inline-block; margin-inline-start: 2em;">टिपी स्वर्ग-हीरा नयाँ माल्य गाँसे ॥</span><br/>
<span style="display:inline-block; text-align:center; width:100% ;">(१६)</span><br/>
</p>
</div>
<p> <span/>
</p>
<div class="poem">
<p>झझल्झल्‌ झझल्झल्‌ छ झल्कीरहेको ।<br/>
<span class="mw-poem-indented" style="display: inline-block; margin-inline-start: 2em;">मरुल्लोल कल्लोल छल्छल्‌ छ छल्छल् ॥</span><br/>
जहाँ जून टल्पल्‌ छ चल्मल्‌ चलेर ।<br/>
<span class="mw-poem-indented" style="display: inline-block; margin-inline-start: 2em;">ककल्‌कल्‌, नयाँ कल्पना कल्कलाई ॥</span><br/>
<span style="display:inline-block; text-align:center; width:100% ;">(१७)</span><br/>
<br/>
यता स्वर्गका अप्सरा छम्छमाए ।<br/>
<span class="mw-poem-indented" style="display: inline-block; margin-inline-start: 2em;">मिही झिम्किने चालले चम्चमाए ॥</span><br/>
उता वायु नै गन्धले झम्झमाए ।<br/>
<span class="mw-poem-indented" style="display: inline-block; margin-inline-start: 2em;">यता रङ्ग नै राप भै रम्‍रमाए॥</span><br/>
<span style="display:inline-block; text-align:center; width:100% ;">(१८)</span><br/>
<br/>
"सधैँ के तपस्या ?" भनी पालुवाले ।<br/>
<span class="mw-poem-indented" style="display: inline-block; margin-inline-start: 2em;">नयाँ कामको रङ्गकी बैंसवाली ॥</span><br/>
भरीलो नशादार चापल्यद्वारा ।<br/>
<span class="mw-poem-indented" style="display: inline-block; margin-inline-start: 2em;">गरी वायुको आड पाई इशारा ॥</span><br/>
<span style="display:inline-block; text-align:center; width:100% ;">(१९)</span><br/>
<br/>
चुमे पातले पात त्यो प्रेरणाले ।<br/>
<span class="mw-poem-indented" style="display: inline-block; margin-inline-start: 2em;">न देखिन्छ जाे नाम ली गन्धवाह ॥</span><br/>
अँगालाे दिँदी कामिनी वृक्षलाई ।<br/>
<span class="mw-poem-indented" style="display: inline-block; margin-inline-start: 2em;">गिज्याई तपस्वीहरू मुस्कुराई ॥</span><br/>
<span style="display:inline-block; text-align:center; width:100% ;">(२०)</span><br/>
<br/>
भने च्याखुराले "छ सौन्दर्यभित्र ।<br/>
<span class="mw-poem-indented" style="display: inline-block; margin-inline-start: 2em;">अहो ! मारको मोहनी क्या विचित्र ॥</span><br/>
त्यही स्वर्ग देखिन्छ, त्यो हो समाधि ।<br/>
<span class="mw-poem-indented" style="display: inline-block; margin-inline-start: 2em;">अरू शून्य हो, शून्य वैकुण्ठगादी ॥"</span><br/>
<span style="display:inline-block; text-align:center; width:100% ;">(२१)</span><br/>
<br/>
त्यसै स्वर्ग ओर्ल्याे तपस्या गिज्याई ।<br/>
<span class="mw-poem-indented" style="display: inline-block; margin-inline-start: 2em;">परीरूप भन्थ्यो "सबैले मलाई ॥</span><br/>
सधैं खोज्दछन्‌, साधु ! संसार त्यागी ।<br/>
<span class="mw-poem-indented" style="display: inline-block; margin-inline-start: 2em;">नदेख्ने नटिप्ने सबै हुन्‌ अभागी ॥"</span><br/>
<span style="display:inline-block; text-align:center; width:100% ;">(२२)</span><br/>
</p>
</div>
<p> <span/>
</p>
<div class="poem">
<p>झरे झल्किई निर्झरी शीकराणु ।<br/>
<span class="mw-poem-indented" style="display: inline-block; margin-inline-start: 2em;">सुधारश्मिका वन्य मीठा मरुत्‌मा ॥</span><br/>
मिल्यो जूनमा शब्दमाधुर्य सारा ।<br/>
<span class="mw-poem-indented" style="display: inline-block; margin-inline-start: 2em;">झर्‍यो कानमा दिव्य पीयूषधारा ॥</span><br/>
<span style="display:inline-block; text-align:center; width:100% ;">(२३)</span><br/>
<br/>
परी भन्दछिन्‌ निर्झरी झैं बनेर ।<br/>
<span class="mw-poem-indented" style="display: inline-block; margin-inline-start: 2em;">सबै ग्रामका शब्दका माधुरीमा ॥</span><br/>
"अकेला उनी बस्नलाई उठेर ।<br/>
<span class="mw-poem-indented" style="display: inline-block; margin-inline-start: 2em;">कहाँ छन्‌ तिनी श्री ?" भनी खोज्न लागे ॥</span><br/>
<span style="display:inline-block; text-align:center; width:100% ;">(२४)</span><br/>
<br/>
तिनी मुस्कुराएर नाचेर आइन्‌ ।<br/>
<span class="mw-poem-indented" style="display: inline-block; margin-inline-start: 2em;">बन्यो स्वर्ग प्रासाद आनन्दलाई ॥</span><br/>
पहीलो त्यहीं ब्यूँझियो प्रेमनामा ।<br/>
<span class="mw-poem-indented" style="display: inline-block; margin-inline-start: 2em;">कुनै तत्त्व मीठो दुवैका नशामा ॥</span><br/>
<span style="display:inline-block; text-align:center; width:100% ;">(२५)</span><br/>
<br/>
सबै विश्वशृङ्गार भो प्रेमलाई ।<br/>
<span class="mw-poem-indented" style="display: inline-block; margin-inline-start: 2em;">त्यहाँ ब्यूँझिए काम सौन्दर्य पाई ॥</span><br/>
पहीली उषा फुल्न लागी गुलाफी ।<br/>
<span class="mw-poem-indented" style="display: inline-block; margin-inline-start: 2em;">उठे राम-बुट्टा बनी छिर्बिराई ॥</span><br/>
<span style="display:inline-block; text-align:center; width:100% ;">(२६)</span><br/>
<br/>
महाशून्यमा तारका झिल्मिलाए ।<br/>
<span class="mw-poem-indented" style="display: inline-block; margin-inline-start: 2em;">फुले चाँद नालाहरू झल्मलाए ॥</span><br/>
सबै कोयलीले वनै खल्बलाए ।<br/>
<span class="mw-poem-indented" style="display: inline-block; margin-inline-start: 2em;">जसै कामले रङ्ग राम्रा रँगाए॥</span><br/>
<span style="display:inline-block; text-align:center; width:100% ;">(२७)</span><br/>
<br/>
शशी-मोहले मुग्ध बन्छन्‌ चकोर ।<br/>
<span class="mw-poem-indented" style="display: inline-block; margin-inline-start: 2em;">नदी चल्दछन्‌ प्रेम बेली विलोर ॥</span><br/>
जुहारी बने हेर तारा उज्याला ।<br/>
<span class="mw-poem-indented" style="display: inline-block; margin-inline-start: 2em;">चढे इन्द्रका कण्ठमा प्रेममाला ॥</span><br/>
<span style="display:inline-block; text-align:center; width:100% ;">(२८)</span>
</p>
</div>
<p> <span/>
</p>
<div class="poem">
<p>सबै सत्य पग्ली शशीमा सुधा भो ।<br/>
<span class="mw-poem-indented" style="display: inline-block; margin-inline-start: 2em;">त्यही दिव्य सौन्दर्यले स्त्री बनाए ॥</span><br/>
असत्‌ बीच लज्जा बनी चारु लाली ।<br/>
<span class="mw-poem-indented" style="display: inline-block; margin-inline-start: 2em;">भयो नृत्य नै जिन्दगी नाम खालि ॥</span><br/>
<span style="display:inline-block; text-align:center; width:100% ;">(२९)</span><br/>
<br/>
"लताकेशमा रेशमी पालुवा छ ।<br/>
<span class="mw-poem-indented" style="display: inline-block; margin-inline-start: 2em;">मुगा ओठ मेरा, गुलाबी कपोल ॥</span><br/>
नशामा छ नाला उषालाल लोल ।<br/>
<span class="mw-poem-indented" style="display: inline-block; margin-inline-start: 2em;">ममा प्रेम गर्ने छ को आज ? बोल ॥</span><br/>
<span style="display:inline-block; text-align:center; width:100% ;">(३०)</span><br/>
<br/>
म ता माधुरी सत्यको मोहनी हुँ ।<br/>
<span class="mw-poem-indented" style="display: inline-block; margin-inline-start: 2em;">म आत्माहरू खिच्न आएँ झरेर ॥</span><br/>
सबै स्वर्गका तर्फ बोलाउँदी छु ।<br/>
<span class="mw-poem-indented" style="display: inline-block; margin-inline-start: 2em;">असत्‌को तपस्या अरू हुन्छ हेर ॥</span><br/>
<span style="display:inline-block; text-align:center; width:100% ;">(३१)</span><br/>
<br/>
नछोए असत्‌ले जगत्‌मा मलाई ।<br/>
<span class="mw-poem-indented" style="display: inline-block; margin-inline-start: 2em;">बडो लाजले भाग्छ आत्मा डराई ॥</span><br/>
भए प्रेम सच्चा म लैजान्छु स्वर्ग ।<br/>
<span class="mw-poem-indented" style="display: inline-block; margin-inline-start: 2em;">नजान्ने कुनै प्रेम गर्नै मलाई ॥</span><br/>
<span style="display:inline-block; text-align:center; width:100% ;">(३२)</span><br/>
<br/>
म देखेर जो मोहनीले छुँदैन ।<br/>
<span class="mw-poem-indented" style="display: inline-block; margin-inline-start: 2em;">उ आत्मा जगत्‌मा सजीवै हुँदैन ॥</span><br/>
तपस्या म हूँ, ईशकी भै सिँगार ।<br/>
<span class="mw-poem-indented" style="display: inline-block; margin-inline-start: 2em;">अरू कष्ट हुन्‌ हेर फुस्रा अँगार ॥</span><br/>
<span style="display:inline-block; text-align:center; width:100% ;">(३३)</span><br/>
<br/>
तपस्वी हठी शून्यमा पुग्छ मेरो ।<br/>
<span class="mw-poem-indented" style="display: inline-block; margin-inline-start: 2em;">भुली मोहनी, गर्व ली तुच्छ सार ॥</span><br/>
सबै सिर्जना डग्मगाएर काँप्छे ।<br/>
<span class="mw-poem-indented" style="display: inline-block; margin-inline-start: 2em;">सबै सभ्यता बन्छ कालो अँगार ॥</span><br/>
<span style="display:inline-block; text-align:center; width:100% ;">(३४)</span><br/>
</p>
</div>
<p> <span/>
</p>
<div class="poem">
<p>"म बोलाउँदी भै तिमी बोल प्यारा !<br/>
<span class="mw-poem-indented" style="display: inline-block; margin-inline-start: 2em;">तिमी बोल्नुमा स्वर्ग आधार लिन्छ ॥</span><br/>
न ता रुन्छु सारा जगत्‌ नै जलाई ।<br/>
<span class="mw-poem-indented" style="display: inline-block; margin-inline-start: 2em;">सुने फुल्छ सारा जगत्‌को भलाई ॥"</span><br/>
<span style="display:inline-block; text-align:center; width:100% ;">(३५)</span><br/>
<br/>
भरेका सुगन्धी सफा शीतभित्र ।<br/>
<span class="mw-poem-indented" style="display: inline-block; margin-inline-start: 2em;">सबै कौमुदीका कणा बोल्न थाले ॥</span><br/>
सुनी कल्पना योग धिक्कार्न लागिन्‌ ।<br/>
<span class="mw-poem-indented" style="display: inline-block; margin-inline-start: 2em;">तपस्या डराई अरूतर्फ भागिन्‌ ॥</span><br/>
<span style="display:inline-block; text-align:center; width:100% ;">(३६)</span><br/>
<br/>
तपस्वी बने लट्ठ, आँखा खुलेका ।<br/>
<span class="mw-poem-indented" style="display: inline-block; margin-inline-start: 2em;">भयो प्रेरणा आधि बोलाउनाको ॥</span><br/>
दबाए त्यसै भाव लज्जा उठेर ।<br/>
<span class="mw-poem-indented" style="display: inline-block; margin-inline-start: 2em;">दुवै नेत्र भन्थे 'नछाडे मलाई ॥'</span><br/>
<span style="display:inline-block; text-align:center; width:100% ;">(३७)</span><br/>
<br/>
त्यहाँ एक झुल्का भयो एक उल्का ।<br/>
<span class="mw-poem-indented" style="display: inline-block; margin-inline-start: 2em;">नराम्रो कुरा क्यै सुनायो कराई ॥</span><br/>
नराम्रा कुराका सबै त्रास पस्दा ।<br/>
<span class="mw-poem-indented" style="display: inline-block; margin-inline-start: 2em;">उनी तर्सिइन्‌ "लौन नी" भन्नलाई ॥</span><br/>
नशा किर्किरी भो, भयो ढक्क छाती ।<br/>
<span class="mw-poem-indented" style="display: inline-block; margin-inline-start: 2em;">"बचाऊ कुनै" भन्दछिन्‌ ती "मलाई ॥"</span><br/>
<span style="display:inline-block; text-align:center; width:100% ;">(३८)</span><br/>
<br/>
तपस्वी उठे गर्न रक्षा परीको ।<br/>
<span class="mw-poem-indented" style="display: inline-block; margin-inline-start: 2em;">तिनी टाँस्सिइन् आड पाई लजाई ॥</span><br/>
जसोरी कुनै वल्लरी बैंसवाली ।<br/>
<span class="mw-poem-indented" style="display: inline-block; margin-inline-start: 2em;">बडाे वृक्षको आड लिन्छे समाई ॥</span><br/>
<span style="display:inline-block; text-align:center; width:100% ;">(३९)</span><br/>
<br/>
भयो स्पर्श त्यो कान्तिको झैं धरामा ।<br/>
<span class="mw-poem-indented" style="display: inline-block; margin-inline-start: 2em;">जहाँ कौमुदीका सुधा वर्षनाले ॥</span><br/>
सबै रोम जस्ता मुनामा हजारौं ।<br/>
<span class="mw-poem-indented" style="display: inline-block; margin-inline-start: 2em;">नयाँ कम्प लिन्छन्‌ भिजेका कणाले ॥</span><br/>
<span style="display:inline-block; text-align:center; width:100% ;">(४०)</span><br/>
</p>
</div>
<p> <span/>
</p>
<div class="poem">
<p>तिनी प्रश्न गर्छन्‌ "कहाँबाट आयौ ?<br/>
<span class="mw-poem-indented" style="display: inline-block; margin-inline-start: 2em;">कहाँबाट टूनाहरू मिष्ट ल्यायौ ?</span><br/>
परी हौ कि कोही कि देवी उज्याली ?<br/>
<span class="mw-poem-indented" style="display: inline-block; margin-inline-start: 2em;">नढाँटी तिमी बोल सङ्काेच फाली ॥"</span><br/>
<span style="display:inline-block; text-align:center; width:100% ;">(४१)</span><br/>
<br/>
उनी लाम्चिला नेत्रका ती कुनाले ।<br/>
<span class="mw-poem-indented" style="display: inline-block; margin-inline-start: 2em;">यसो हेर्न लागिन्‌ झुकी लाज मानी ॥</span><br/>
यता लाजका हात ब्यूँझी सँभाले ।<br/>
<span class="mw-poem-indented" style="display: inline-block; margin-inline-start: 2em;">पछ्यौरा उता लर्किंदा बिर्सनाले ॥</span><br/>
<span style="display:inline-block; text-align:center; width:100% ;">(४२)</span><br/>
<br/>
हरे ! के छ यो कामिनीका कलामा !<br/>
<span class="mw-poem-indented" style="display: inline-block; margin-inline-start: 2em;">सबै षट्पदी छन्‌ फुका कोपिलामा ॥</span><br/>
तरी उर्मिवाला अनोखी तरङ्ग ।<br/>
<span class="mw-poem-indented" style="display: inline-block; margin-inline-start: 2em;">वसन्ती मरुत्‌ खोज्दछन्‌ दिव्य अङ्ग ॥</span><br/>
<span style="display:inline-block; text-align:center; width:100% ;">(४३)</span><br/>
<br/>
सुगन्धीपना बैँसको ठाँट पारी ।<br/>
<span class="mw-poem-indented" style="display: inline-block; margin-inline-start: 2em;">महामोहको मोहनीतुल्य भारी ॥</span><br/>
कलीलो लिई ओठ फुल्दो छ सारा ।<br/>
<span class="mw-poem-indented" style="display: inline-block; margin-inline-start: 2em;">तपस्वी लगाई छखुट्टे किनारा ॥</span><br/>
<span style="display:inline-block; text-align:center; width:100% ;">(४४)</span><br/>
<br/>
भई मोहनी ईश लट्ठ्याउँदा छन्‌ ।<br/>
<span class="mw-poem-indented" style="display: inline-block; margin-inline-start: 2em;">कुनैमा सुधा दी कुनैमा विषै दी ॥</span><br/>
कुनै आसुरी कामले लट्ठ पर्छन्‌ ।<br/>
<span class="mw-poem-indented" style="display: inline-block; margin-inline-start: 2em;">पिई मर्त्यताको सुरा यो अनादि ॥</span><br/>
<span style="display:inline-block; text-align:center; width:100% ;">(४५)</span><br/>
<br/>
महात्माहरूबाट दृष्टान्त पाई ।<br/>
<span class="mw-poem-indented" style="display: inline-block; margin-inline-start: 2em;">अजेया यिनी छन्‌ भनी बैंसलाई ॥</span><br/>
तपस्यापरी सुन्दरी चट्ट छोडी ।<br/>
<span class="mw-poem-indented" style="display: inline-block; margin-inline-start: 2em;">सबै भज्दछन्‌ कामिनी भुन्भुनाई ॥</span><br/>
<span style="display:inline-block; text-align:center; width:100% ;">(४६)</span><br/>
</p>
</div>
<p> <span/>
</p>
<div class="poem">
<p>झिना झुन्झुने स्वर्गका तारलाई ।<br/>
<span class="mw-poem-indented" style="display: inline-block; margin-inline-start: 2em;">मिलाएर बोल्ने कलाको मिठाई ॥</span><br/>
तपस्याहरू लाख गर्थे तथापि ।<br/>
<span class="mw-poem-indented" style="display: inline-block; margin-inline-start: 2em;">म पाए सधैं सुन्न ती कान थापी ॥</span><br/>
<span style="display:inline-block; text-align:center; width:100% ;">(४७)</span><br/>
<br/>
तिनी भन्दथिन्‌ बीन झैं रुन्झुनाई ।<br/>
<span class="mw-poem-indented" style="display: inline-block; margin-inline-start: 2em;">सबै कोषमा शब्द पीयूष ल्याई ॥</span><br/>
त्यहीं फेरि चाली उछाली उचाइ ।<br/>
<span class="mw-poem-indented" style="display: inline-block; margin-inline-start: 2em;">सबै सप्तक स्वादुका शब्द छाई ॥</span><br/>
<span style="display:inline-block; text-align:center; width:100% ;">(४८)</span><br/>
<br/>
"म ता मेनका स्वर्गकी नाचनानी ।<br/>
<span class="mw-poem-indented" style="display: inline-block; margin-inline-start: 2em;">थिएँ अप्सरा देवताकी बयानी ॥</span><br/>
वसन्ती थियो नृत्यमा लाल बाग ।<br/>
<span class="mw-poem-indented" style="display: inline-block; margin-inline-start: 2em;">जहाँ देवता भृङ्ग झैं झुल्न लागे ॥</span><br/>
<span style="display:inline-block; text-align:center; width:100% ;">(४९)</span><br/>
<br/>
म लाली हुँदा लाजका फूल फुल्थे ।<br/>
<span class="mw-poem-indented" style="display: inline-block; margin-inline-start: 2em;">यहाँ यी धरामा गुलाबी बयानी ॥</span><br/>
झरी सूक्ष्म झल्का त्यही गानबाट ।<br/>
<span class="mw-poem-indented" style="display: inline-block; margin-inline-start: 2em;">सुधा भर्दछन्‌ कोयली कानभित्र ॥</span><br/>
<span style="display:inline-block; text-align:center; width:100% ;">(५०)</span><br/>
<br/>
थियो नाट्यशाला जहाँ देवबाला-<br/>
<span class="mw-poem-indented" style="display: inline-block; margin-inline-start: 2em;">हरू निर्झरीका हँसीला जुहार ॥</span><br/>
टिपी शब्दले गानमा दिव्य सार ।<br/>
<span class="mw-poem-indented" style="display: inline-block; margin-inline-start: 2em;">भरी नाचमा जोड्न खोज्छन्‌ सिँगार ॥</span><br/>
<span style="display:inline-block; text-align:center; width:100% ;">(५१)</span><br/>
<br/>
त्यहाँ नाच गर्थें सबैका अगाडि ।<br/>
<span class="mw-poem-indented" style="display: inline-block; margin-inline-start: 2em;">निशाकज्जली मोह झैं केश छाडी ॥</span><br/>
त्यसै कालमा मर्त्यले सम्झिनाले ।<br/>
<span class="mw-poem-indented" style="display: inline-block; margin-inline-start: 2em;">गिर्‍यो आँसु मेरो त्यहाँ हृद्‌ छुनाले ॥</span><br/>
<span style="display:inline-block; text-align:center; width:100% ;">(५२)</span><br/>
</p>
</div>
<p> <span/>
</p>
<div class="poem">
<p>वहाँ प्रेममा भावना मात्र हुन्छन्‌ ।<br/>
<span class="mw-poem-indented" style="display: inline-block; margin-inline-start: 2em;">जहाँ प्रेम सच्चा धराभित्र हुन्छन्‌ ॥</span><br/>
भयाे दिव्य भावानुसारी रुलाई ।<br/>
<span class="mw-poem-indented" style="display: inline-block; margin-inline-start: 2em;">त्यहाँ हर्षको नाचमा झन्‌ मलाई ॥</span><br/>
<span style="display:inline-block; text-align:center; width:100% ;">(५३)</span><br/>
<br/>
उठ्यो इन्द्रको वीर भौँमाथि आँधि ।<br/>
<span class="mw-poem-indented" style="display: inline-block; margin-inline-start: 2em;">र आज्ञा भयो 'छैन तेरो समाधि ॥</span><br/>
धराको वियोगी हरामा गएर ।<br/>
<span class="mw-poem-indented" style="display: inline-block; margin-inline-start: 2em;">बसेस्‌ खालि खल्लो कुरामा रहेर ॥'</span><br/>
<span style="display:inline-block; text-align:center; width:100% ;">(५४)</span><br/>
<br/>
म वर्ले त्यहाँ च्याँठ लाग्यो अनन्त ।<br/>
<span class="mw-poem-indented" style="display: inline-block; margin-inline-start: 2em;">अँध्यारो पसे झैं थियो दिग्दिगन्त ॥</span><br/>
यहाँ कोयली शब्द खल्लो सुनेर ।<br/>
<span class="mw-poem-indented" style="display: inline-block; margin-inline-start: 2em;">म रूँ रूँ भएँ आड शून्यै भएर ॥</span><br/>
<span style="display:inline-block; text-align:center; width:100% ;">(५५)</span><br/>
<br/>
म नाचूँ र गाऊँ भने झैं भएछु ।<br/>
<span class="mw-poem-indented" style="display: inline-block; margin-inline-start: 2em;">भरूँ झैं दिशामा यहाँ रङ्ग रङ्ग ॥</span><br/>
थपूँ मञ्जरीमा सफा कल्कलाई ।<br/>
<span class="mw-poem-indented" style="display: inline-block; margin-inline-start: 2em;">भयो वेदना झैं सरित्‌ सल्सलाई ॥</span><br/>
<span style="display:inline-block; text-align:center; width:100% ;">(५६)</span><br/>
<br/>
कला सम्झिएँ सत्यको भाव भर्ने ।<br/>
<span class="mw-poem-indented" style="display: inline-block; margin-inline-start: 2em;">भयो भित्रको प्रेरणा गान गर्ने ॥</span><br/>
यहाँ चालमा दिव्यता नै नपाई ।<br/>
<span class="mw-poem-indented" style="display: inline-block; margin-inline-start: 2em;">भयो सक्सकी नाच्नलाई मलाई ॥</span><br/>
<span style="display:inline-block; text-align:center; width:100% ;">(५७)</span><br/>
<br/>
तिमी फूलका बाहुलीबाट गाला ।<br/>
<span class="mw-poem-indented" style="display: inline-block; margin-inline-start: 2em;">दुवैमाथि फुल्ने छिपाएर लाली ॥</span><br/>
'अरू के भनूँ के भनूँ' को मिठास ।<br/>
<span class="mw-poem-indented" style="display: inline-block; margin-inline-start: 2em;">भई चल्मलाई बनिन्‌ चित्र खास ॥</span><br/>
<span style="display:inline-block; text-align:center; width:100% ;">(५८)</span><br/>
</p>
</div>
<p> <span/>
</p>
<div class="poem">
<p>खुल्यो चाँदनी चारुको निस्कनाले ।<br/>
<span class="mw-poem-indented" style="display: inline-block; margin-inline-start: 2em;">त्यसैबीच चाँदी किनारा उज्यालो ॥</span><br/>
सबै प्रेमका भावका कोपिलाको ।<br/>
<span class="mw-poem-indented" style="display: inline-block; margin-inline-start: 2em;">लिई चारु उक्साइको गन्ध छाले ॥</span><br/>
<span style="display:inline-block; text-align:center; width:100% ;">(५९)</span><br/>
<br/>
सबै बैंसका लाज लाली सुराले ।<br/>
<span class="mw-poem-indented" style="display: inline-block; margin-inline-start: 2em;">शशी झैँ परीमा शशी मुस्कुराइन् ॥</span><br/>
मिही व्यङ्ग्य जस्ता गुलाबी सफाइ ।<br/>
<span class="mw-poem-indented" style="display: inline-block; margin-inline-start: 2em;">लिएका अनौठा नबोल्ने कुराले ॥</span><br/>
<span style="display:inline-block; text-align:center; width:100% ;">(६०)</span><br/>
<br/>
सुधासङ्‌ लिएको सुधारश्मि छाई ।<br/>
<span class="mw-poem-indented" style="display: inline-block; margin-inline-start: 2em;">खुल्यो दिव्यता बाटुलो झल्मलाई ॥</span><br/>
कलीलोपना हास्यमा कल्कलाई ।<br/>
<span class="mw-poem-indented" style="display: inline-block; margin-inline-start: 2em;">प्रभाको सफा नव्य संसारलाई ॥</span><br/>
<span style="display:inline-block; text-align:center; width:100% ;">(६१)</span><br/>
<br/>
हरे ! देख्न पाए तिमी बुझ्न सक्थ्यौ !<br/>
<span class="mw-poem-indented" style="display: inline-block; margin-inline-start: 2em;">रहेछन्‌ कती स्वर्गमा झिल्मिलाई ॥</span><br/>
बनी च्याखुरा नेत्र भै मुग्ध दोटै ।<br/>
<span class="mw-poem-indented" style="display: inline-block; margin-inline-start: 2em;">नबोलूँ नबोलूँ पिऊँ भो मलाई ॥</span><br/>
<span style="display:inline-block; text-align:center; width:100% ;">(६२)</span><br/>
<br/>
जुनेलीपनाले बने झैं सजीव ।<br/>
<span class="mw-poem-indented" style="display: inline-block; margin-inline-start: 2em;">थियो नेत्र पानीभरी कल्कलाई ॥</span><br/>
यसै उड्दछन्‌ की दुवै नेत्र मेरो ।<br/>
<span class="mw-poem-indented" style="display: inline-block; margin-inline-start: 2em;">तिमीतर्फ भन्ने छ झस्को मलाई ॥</span><br/>
<span style="display:inline-block; text-align:center; width:100% ;">(६३)</span><br/>
<br/>
भए चित्रकारी भरी रङ्ग भारी ।<br/>
<span class="mw-poem-indented" style="display: inline-block; margin-inline-start: 2em;">त्यही चाल झल्का सफा ठिक्क पारी ॥</span><br/>
जुनेली दिई दिव्य पानी उतारी ।<br/>
<span class="mw-poem-indented" style="display: inline-block; margin-inline-start: 2em;">जगन्नेत्रमा मोज दिन्थें म भारी॥</span><br/>
<span style="display:inline-block; text-align:center; width:100% ;">(६४)</span><br/>
</p>
</div>
<p> <span/>
</p>
<div class="poem">
<p>हरे ! सक्छ को खिच्न रेखा मिहीन ।<br/>
<span class="mw-poem-indented" style="display: inline-block; margin-inline-start: 2em;">परी इन्द्रमाया जगत्‌मा दिएन ॥</span><br/>
सधैं कल्पिनाको लिएका मिठास ।<br/>
<span class="mw-poem-indented" style="display: inline-block; margin-inline-start: 2em;">भयौं तिर्सना मूर्ति झैं चित्र खास ॥</span><br/>
न साफल्य पायौं न बन्छौं हताश ।<br/>
<span style="display:inline-block; text-align:center; width:100% ;">(६५)</span><br/>
<br/>
न मिल्ने, न खुल्ने, न फुल्ने, न गल्ने ।<br/>
<span class="mw-poem-indented" style="display: inline-block; margin-inline-start: 2em;">सबै चीजको झैं तिनी छन्‌ मिठास ॥</span><br/>
लता विश्वकी श्री सफा दिव्य पाई ।<br/>
<span class="mw-poem-indented" style="display: inline-block; margin-inline-start: 2em;">फुले झैं हिले झैं छुँदै स्वर्‌ बतास ॥</span><br/>
<span style="display:inline-block; text-align:center; width:100% ;">(६६)</span><br/>
<br/>
छ जो नेत्रको नीलिमामा चढेकी ।<br/>
<span class="mw-poem-indented" style="display: inline-block; margin-inline-start: 2em;">उज्यालो नटी दिव्य सौदामिनी भै ॥</span><br/>
घना केशको मेघ चढ्दा हिमाल ।<br/>
<span class="mw-poem-indented" style="display: inline-block; margin-inline-start: 2em;">यहाँ नाच गर्थी बनी दिव्य ज्योति ॥</span><br/>
<span style="display:inline-block; text-align:center; width:100% ;">(६७)</span><br/>
<br/>
कुरङ्गीहरूका हरा राज्य रङ्गी ।<br/>
<span class="mw-poem-indented" style="display: inline-block; margin-inline-start: 2em;">वनैया कलेजी कलीला मुनाले ॥</span><br/>
नबाेलेर बोल्थे त्यसै भल्किनाले ।<br/>
<span class="mw-poem-indented" style="display: inline-block; margin-inline-start: 2em;">मुगाओठ राम्रा मिही झल्किनाले ॥</span><br/>
<span style="display:inline-block; text-align:center; width:100% ;">(६८)</span><br/>
<br/>
त्यहाँ ब्रह्मको अमृताSनन्द झल्की ।<br/>
<span class="mw-poem-indented" style="display: inline-block; margin-inline-start: 2em;">तपस्वी रमाए सुधा दिव्य टल्की ॥</span><br/>
त्यहाँ खोज आफ्नो पुग्यो सिद्धिचूली ।<br/>
<span class="mw-poem-indented" style="display: inline-block; margin-inline-start: 2em;">भए मुक्त ज्यूँदी जगज्जाल भुल्दा ॥</span><br/>
<span style="display:inline-block; text-align:center; width:100% ;">(६९)</span><br/>
<br/>
लिए हात आहा ! लता झैं कलीलो ।<br/>
<span class="mw-poem-indented" style="display: inline-block; margin-inline-start: 2em;">शशीको सफा बाहुली झैं हँसीलो ॥</span><br/>
जहाँ पुष्परेखा नशादार राम्रा ।<br/>
<span class="mw-poem-indented" style="display: inline-block; margin-inline-start: 2em;">छुँदामा नशामा नशा झैं दगुर्छ ॥</span><br/>
<span style="display:inline-block; text-align:center; width:100% ;">(७०)</span><br/>
</p>
</div>
<p> <span/>
</p>
<div class="poem">
<p>तपस्यापिपासा बुझ्याे बाहुलीमा ।<br/>
<span class="mw-poem-indented" style="display: inline-block; margin-inline-start: 2em;">त्यहाँ चुम्नको चारु आनन्द चाखी ॥</span><br/>
रसीला भएका तिनी बोल्न थाले ।<br/>
<span class="mw-poem-indented" style="display: inline-block; margin-inline-start: 2em;">सुनिन्‌ लज्जती लाजकी मेनकाले ॥</span><br/>
<span style="display:inline-block; text-align:center; width:100% ;">(७१)</span><br/>
<br/>
"तिमी मोहिनी ईशकी रूपतुल्य ।<br/>
<span class="mw-poem-indented" style="display: inline-block; margin-inline-start: 2em;">सबै विश्वकी माधुरी झैं अमूल्य ॥</span><br/>
तिमी चाँदनी छौ निशाभित्र काली ।<br/>
<span class="mw-poem-indented" style="display: inline-block; margin-inline-start: 2em;">जगद्‌द्योतिनी दिव्य ज्योत्स्ना उज्याली ॥</span><br/>
<span style="display:inline-block; text-align:center; width:100% ;">(७२)</span><br/>
<br/>
तिमी चाँदनी छौ म तिम्रो चकोर ।<br/>
<span class="mw-poem-indented" style="display: inline-block; margin-inline-start: 2em;">तिमी तारका छौ म पानी विलोर ॥</span><br/>
तिमी फूल प्यारी म ता बासना झैं ।<br/>
<span class="mw-poem-indented" style="display: inline-block; margin-inline-start: 2em;">यता दिव्य स्वप्ना, उता सम्झना झैं ॥</span><br/>
<span style="display:inline-block; text-align:center; width:100% ;">(७३)</span><br/>
<br/>
तडित्‌ झैं तिमी छौ म ता मेघमाला ।<br/>
<span class="mw-poem-indented" style="display: inline-block; margin-inline-start: 2em;">तिमी श्री जगत्‌की म ता भाग्यज्वाला ॥</span><br/>
तिमी वल्लरी वृक्षको प्रेम मेरो ।<br/>
<span class="mw-poem-indented" style="display: inline-block; margin-inline-start: 2em;">तिमीमा जगत्‌ बाटुलो हुन्छ फेरो ॥</span><br/>
<span style="display:inline-block; text-align:center; width:100% ;">(७४)</span><br/>
<br/>
तिमी दिव्य सौन्दर्यकी छौ पयोधि ।<br/>
<span class="mw-poem-indented" style="display: inline-block; margin-inline-start: 2em;">म हूँ ऊर्मि आनन्दको पूर्णिमामा ॥</span><br/>
म हूँ शैल फुल्दो तिमी स्वर्णचूली ।<br/>
<span class="mw-poem-indented" style="display: inline-block; margin-inline-start: 2em;">वहाँ झक्लियो स्वर्णको नै बिजूली ॥</span><br/>
<span style="display:inline-block; text-align:center; width:100% ;">(७५)</span><br/>
<br/>
तपस्या सबैकी तिमी सिद्धिदेवी ।<br/>
<span class="mw-poem-indented" style="display: inline-block; margin-inline-start: 2em;">तिमी अप्सरा छौ म ता पादसेवी ॥</span><br/>
म चाहन्नँ है इन्द्रको राज-छत्र ।<br/>
<span class="mw-poem-indented" style="display: inline-block; margin-inline-start: 2em;">म नेता जगत्‌को यिनै नेत्रभित्र ॥</span><br/>
<span style="display:inline-block; text-align:center; width:100% ;">(७६)</span><br/>
</p>
</div>
<p> <span/>
</p>
<div class="poem">
<p>ममा प्रेम राखे दयाकोमला छौ ।<br/>
<span class="mw-poem-indented" style="display: inline-block; margin-inline-start: 2em;">म रच्नेछु यो कुञ्जमा विश्व एक ॥</span><br/>
कुरा मात्र तिम्रा बनी बीजतुल्य ।<br/>
<span class="mw-poem-indented" style="display: inline-block; margin-inline-start: 2em;">जगत्‌ रोपिएला उज्यालो अमूल्य ॥</span><br/>
<span style="display:inline-block; text-align:center; width:100% ;">(७७)</span><br/>
<br/>
बसौं आज हामी जहाँ वल्लरीले । <br/>
<span class="mw-poem-indented" style="display: inline-block; margin-inline-start: 2em;">बनाई जुनेली सफा पुष्पकुञ्ज ॥</span><br/>
हवाका सुगन्धी उज्याला हिलोर ।<br/>
<span class="mw-poem-indented" style="display: inline-block; margin-inline-start: 2em;">सुखी रोमका स्पर्श दिन्छन्‌ चुमेर ॥</span><br/>
हरा झ्याउमा लोल कल्लोलतुल्य<br/>
<span class="mw-poem-indented" style="display: inline-block; margin-inline-start: 2em;">बगे झैं सफा कल्कलाई विलोर ॥"</span><br/>
<span style="display:inline-block; text-align:center; width:100% ;">(७८)</span><br/>
<br/>
तिनी लाज मानी त्यहाँ मुस्कुराइन्‌ ।<br/>
<span class="mw-poem-indented" style="display: inline-block; margin-inline-start: 2em;">सबै स्वर्ग पृथ्वी उज्यालो गराइन्‌ ॥</span><br/>
"म जस्ती बिकम्मा" भनी नेत्र तर्छिन्‌ ।<br/>
<span class="mw-poem-indented" style="display: inline-block; margin-inline-start: 2em;">"बिकम्मा कुरा मात्र जान्ने म जस्ती"</span><br/>
भनी खिल्खिलाई सबै दुःख हर्छिन्‌ ॥<br/>
<span style="display:inline-block; text-align:center; width:100% ;">(७९)</span><br/>
<br/>
"म यस्ती निकम्मा छु नाजोर व्यर्थ ।<br/>
<span class="mw-poem-indented" style="display: inline-block; margin-inline-start: 2em;">तपस्वीहरूको अरू नै छ अर्थ ॥</span><br/>
मकुण्डी भनी फ्याँक्दछन्‌ स्त्री भनेर ।<br/>
<span class="mw-poem-indented" style="display: inline-block; margin-inline-start: 2em;">महात्मा परीलाइ तुच्छै गनेर ॥"</span><br/>
<span style="display:inline-block; text-align:center; width:100% ;">(८०)</span><br/>
<br/>
यही व्यङ्ग्यमा इन्द्रजी माथि हाँसे ।<br/>
<span class="mw-poem-indented" style="display: inline-block; margin-inline-start: 2em;">त्यहाँ मुस्किई वल्लरी स्वर्‌बतासे ॥</span><br/>
नटी चम्चमाए उज्याला अकासे ।<br/>
<span class="mw-poem-indented" style="display: inline-block; margin-inline-start: 2em;">सदा मुस्कुरे नृत्यका माल्य गाँसे ॥</span><br/>
<span style="display:inline-block; text-align:center; width:100% ;">(८१)</span><br/>
<br/>
यहाँ छन्‌ धरामा अनेकौं अभाव ।<br/>
<span class="mw-poem-indented" style="display: inline-block; margin-inline-start: 2em;">कडा वस्तुका दुःखदायी स्वभाव ॥</span><br/>
यहाँ फूल काँढाविना राखिँदैन ।<br/>
<span class="mw-poem-indented" style="display: inline-block; margin-inline-start: 2em;">बिनाआँसुको नेत्र कोही हुँदैन ॥</span><br/>
<span style="display:inline-block; text-align:center; width:100% ;">(८२)</span><br/>
</p>
</div>
<p> <span/>
</p>
<div class="poem">
<p>तिनी चिन्तिता झैं लिएकी भुकाई ।<br/>
<span class="mw-poem-indented" style="display: inline-block; margin-inline-start: 2em;">मलीनोपना फा सिँगारेर लाई ॥</span><br/>
त्यहाँ थप्दथिन्‌ "प्रेममा आँसु झर्छन्‌ ।<br/>
<span class="mw-poem-indented" style="display: inline-block; margin-inline-start: 2em;">वहा रे, भनी भन्दथे क्या ! मलाई ॥"</span><br/>
<span style="display:inline-block; text-align:center; width:100% ;">(८३)</span><br/>
<br/>
"नटुट्ने पनि प्रेम हुन्छन्‌" भनेर ।<br/>
<span class="mw-poem-indented" style="display: inline-block; margin-inline-start: 2em;">झुकी काननेरै गई क्यै बुझाई ॥</span><br/>
हवाले चुमे झैं गरी भित्र ईर्ष्या ।<br/>
<span class="mw-poem-indented" style="display: inline-block; margin-inline-start: 2em;">"चुमे लोभले हल्लिँदो केशलाई ॥</span><br/>
<span style="display:inline-block; text-align:center; width:100% ;">(८४)</span><br/>
<br/>
तिनी झस्किइन्‌ भन्दछिन्‌ मुस्कुराई ।<br/>
<span class="mw-poem-indented" style="display: inline-block; margin-inline-start: 2em;">सबै रोम छन्‌ भाव बुझ्ने मलाई ॥</span><br/>
यही मर्त्यको हो पहीलो छुवाई ?<br/>
<span class="mw-poem-indented" style="display: inline-block; margin-inline-start: 2em;">-त्यसैले अनौठा र नौली भएर-</span><br/>
भयो चट्ट के के भए झैं मलाई ॥<br/>
<span style="display:inline-block; text-align:center; width:100% ;">(८५)</span><br/>
<br/>
यसैबीच दोटै पसे कुञ्जभित्र ।<br/>
<span class="mw-poem-indented" style="display: inline-block; margin-inline-start: 2em;">रँगीलो वसन्ती सुखो ठाउँ पाई ॥</span><br/>
त्यहाँ कोपिला फुल्दथे जूनलाई ।<br/>
<span class="mw-poem-indented" style="display: inline-block; margin-inline-start: 2em;">हवा चोर्दथ्यो वासना चल्नलाई ॥</span><br/>
<span style="display:inline-block; text-align:center; width:100% ;">(८६)</span><br/>
<br/>
सफा कल्पनाकुञ्जमा चाँदनीको ।<br/>
<span class="mw-poem-indented" style="display: inline-block; margin-inline-start: 2em;">बसेका कलाकार झैं झन्झनाई ॥</span><br/>
हरा सिर्जनाको सुवासी हवामा ।<br/>
<span class="mw-poem-indented" style="display: inline-block; margin-inline-start: 2em;">बसे लेखनी चित्र-मूर्छा बनाई ॥</span><br/>
<span style="display:inline-block; text-align:center; width:100% ;">(८७)</span><br/>
<br/>
त्यहाँ भन्दछिन्‌ मेनका "भै अकेली ।<br/>
<span class="mw-poem-indented" style="display: inline-block; margin-inline-start: 2em;">अनेकौं धरात्रास हुन्छन्‌ मलाई ॥</span><br/>
अकेली हुँदा नन्दने बागभित्र ।<br/>
<span class="mw-poem-indented" style="display: inline-block; margin-inline-start: 2em;">म निर्भीक हुन्थें सुरागान गाई ॥</span><br/>
<span style="display:inline-block; text-align:center; width:100% ;">(८८)</span><br/>
</p>
</div>
<p> <span/>
</p>
<div class="poem">
<p>वहाँ कामको वासना देखिँदैन ।<br/>
<span class="mw-poem-indented" style="display: inline-block; margin-inline-start: 2em;">सबै छन्‌ कला मौनमा मस्त हाई !</span><br/>
यहाँ कर्कशा मर्त्यता स्पर्श-लोभी ।<br/>
<span class="mw-poem-indented" style="display: inline-block; margin-inline-start: 2em;">हवाका झिना हात लाग्छन्‌ मलाई ॥</span><br/>
<span style="display:inline-block; text-align:center; width:100% ;">(८९)</span><br/>
<br/>
वहाँ भेद देवी तथा देवताको ।<br/>
<span class="mw-poem-indented" style="display: inline-block; margin-inline-start: 2em;">छ राम्रा कला सिर्जना गर्नलाई ॥</span><br/>
सुवासी त्यहाँ प्रेमका भाव झीना ।<br/>
<span class="mw-poem-indented" style="display: inline-block; margin-inline-start: 2em;">यहाँ टिप्दछन्‌ फूलले वासनामा ॥"</span><br/>
<span style="display:inline-block; text-align:center; width:100% ;">(९०)</span><br/>
<br/>
सुनी काम लज्जाहरूमा बिलायो ।<br/>
<span class="mw-poem-indented" style="display: inline-block; margin-inline-start: 2em;">बनी स्वादु आनन्द अर्कै रमायो ॥</span><br/>
वहाँ थप्दथिन्‌ मेनका "दिव्य नीति ।<br/>
<span class="mw-poem-indented" style="display: inline-block; margin-inline-start: 2em;">विना बाँधले राख्छ आनन्दरीति ॥</span><br/>
<span style="display:inline-block; text-align:center; width:100% ;">(९१)</span><br/>
<br/>
सधैं दिव्य इच्छा कतै छैन बाधा ।<br/>
<span class="mw-poem-indented" style="display: inline-block; margin-inline-start: 2em;">त्यहाँ सिर्जना गर्दछौं स्वप्नलाई ॥</span><br/>
यहाँ बाँधिएकी धराचक्रभित्र ।<br/>
<span class="mw-poem-indented" style="display: inline-block; margin-inline-start: 2em;">बनिन्‌ आज यी खुम्चिए झैं मलाई ॥</span><br/>
<span style="display:inline-block; text-align:center; width:100% ;">(९२)</span><br/>
<br/>
जसै उड्नको प्रेरणा पङ्खभित्र ।<br/>
<span class="mw-poem-indented" style="display: inline-block; margin-inline-start: 2em;">ममा कुत्कुती दिन्छ आफ्नो विचित्र ॥</span><br/>
उज्यालो कलाकारकी स्वप्नतुल्य ।<br/>
<span class="mw-poem-indented" style="display: inline-block; margin-inline-start: 2em;">म पाऊँ त्यसै उड्न स्वेच्छा-पवित्र ॥</span><br/>
<span style="display:inline-block; text-align:center; width:100% ;">(९३)</span><br/>
<br/>
न ता बाँधिएकी म भै फूलतुल्य ।<br/>
<span class="mw-poem-indented" style="display: inline-block; margin-inline-start: 2em;">सबै ओठ भै मूक हा ! वैलिनेछु ॥</span><br/>
सफा प्रेममा स्वर्ग पृथ्वी हुनाले ।<br/>
<span class="mw-poem-indented" style="display: inline-block; margin-inline-start: 2em;">म बस्नेछु सच्चाइले नै छुनाले ॥</span><br/>
<span style="display:inline-block; text-align:center; width:100% ;">(९४)</span><br/>
</p>
</div>
<p> <span/>
</p>
<div class="poem">
<p>नहोस्‌ बद्ध इच्छा प्रभो दिव्यप्रज्ञ ।<br/>
<span class="mw-poem-indented" style="display: inline-block; margin-inline-start: 2em;">हओस्‌ एकली यो सजीली प्रतिज्ञा ॥</span><br/>
'तिमी उड्न खोजे म छोड्नेछु फेरि ।<br/>
<span class="mw-poem-indented" style="display: inline-block; margin-inline-start: 2em;">म बाधा गरी राख्न चाहन्नँ' भन्ने ॥"</span><br/>
<span style="display:inline-block; text-align:center; width:100% ;">(९५)</span><br/>
<br/>
सुनी भन्दछन्‌ ती तपस्वी विलासी ।<br/>
<span class="mw-poem-indented" style="display: inline-block; margin-inline-start: 2em;">"सबै शब्द हुन्‌ सिद्ध तिम्रा विकासी ॥</span><br/>
न यो प्रेम मर्ला न ती पङ्ख उड्लान्‌ ।<br/>
<span class="mw-poem-indented" style="display: inline-block; margin-inline-start: 2em;">विषादी कुनै आँसु झैं भै अकाशी ॥"</span><br/>
<span style="display:inline-block; text-align:center; width:100% ;">(९६)</span><br/>
<br/>
परी मेनका ती नजीकै भएर ।<br/>
<span class="mw-poem-indented" style="display: inline-block; margin-inline-start: 2em;">कुरा गर्न थालिन्‌ यसो टाँस्सिएर ॥</span><br/>
जसोरी लता फुल्न स्वेच्छा मिलेकी ।<br/>
<span class="mw-poem-indented" style="display: inline-block; margin-inline-start: 2em;">जहाँ स्वर्ग सम्झी उहीं टाँस्सिइन्छे ॥</span><br/>
<span style="display:inline-block; text-align:center; width:100% ;">(९७)</span><br/>
<br/>
त्यहाँका कुरा गर्न लागे समस्त ।<br/>
<span class="mw-poem-indented" style="display: inline-block; margin-inline-start: 2em;">हरे ! जिन्दगी नै नहोला समस्त ॥</span><br/>
यही चित्र हेरूँ बनी आज मस्त ।<br/>
<span class="mw-poem-indented" style="display: inline-block; margin-inline-start: 2em;">सुनूँ भित्रका कानले सुस्त सुस्त ॥</span><br/>
<span style="display:inline-block; text-align:center; width:100% ;">(९८)</span><br/>
</p>
</div>
</div>
</div>
</div>
  </body>
</html>
